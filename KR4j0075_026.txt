# -*- mode: mandoku-view; -*-
#+TITLE: 詞綜
#+DATE: 2015-08-25 00:49:56.429970
#+PROPERTY: ID KR4j0075
#+PROPERTY: BASEEDITION WYG    
#+PROPERTY: JUAN 卷二十六
<pb:KR4j0075_WYG_026-1a>¶
欽定四庫全書¶
　詞綜巻二十六¶
　　　　　　　　　　翰林院檢討朱彞尊編¶
　　金詞六十二首¶
　　　完顔璹(一首/)　　　　蔡松年(一首/)¶
　　　呉　激(三首/)　　　　劉仲尹(二首/)¶
　　　高士談(一首/)　　　　王庭筠(三首/)¶
　　　趙　可(一首/)　　　　劉　迎(二首/)¶
<pb:KR4j0075_WYG_026-1b>¶
　　　王特起(四首/)　　　　韓　玉(三首/)¶
　　　趙秉文(一首/)　　　　髙　憲(一首/)¶
　　　党懷英(二首/)　　　　王　渥(一首/)¶
　　　景　覃(三首/)　　　　王　磵(一首/)¶
　　　趙　攄(一首/)　　　　折元禮(一首/)¶
　　　劉　著(一首/)　　　　李獻能(一首/)¶
　　　李　晏(一首/)　　　　高　永(一首/)¶
　　　段克已(二首/)　　　　段成已(一首/)¶
<pb:KR4j0075_WYG_026-2a>¶
　　　元好問(二十一首/)　　王予可(一首/)¶
　　　鄧千江(一首/)¶
　完顔璹(字仲寳一字子瑜世宗之孫越王永功子自/號樗軒居士封密國公宣宗南渡以開府儀)¶
　　　　(同三司奉朝請所/著有如庵小藁)¶
　　青玉案¶
凍雲封却駝岡路有誰訪溪梅去夢裏疎香風暗度覺來¶
惟見一忩涼月瘦影無尋處　明朝畫筆江天暮定向¶
漁蓑得奇句試問簾前深㡬許兒童笑道黄昏時候猶¶
<pb:KR4j0075_WYG_026-2b>¶
是亷纖雨¶
　蔡松年(字伯堅從父靖除真定府判官遂為真定人/累官吏部尚書參知政事遷尚書左丞封郜)¶
　　　　(國公進拜右丞相加儀同三司後又封衛國/公卒加封吳國公諡文簡有蕭閑公集六巻)¶
　　尉遲杯¶
紫雲暖恨翠雛珠樹雙栖晚小花靜院相逢的的風流¶
心眼紅潮照玉盌午香重草緑宫羅淡喜銀屏小語私¶
分麝月春心一㸃　華年共有好願何時定妝鬟暮雨¶
零亂夢似花飛人歸月冷一夜小山新怨劉郎興尋常¶
<pb:KR4j0075_WYG_026-3a>¶
不淺況不似桃花春溪逺覺情隨曉馬東風病酒餘香相半¶
　吳　激(字彦髙建州人宋宰相拭之子未芾之壻使/金留不遣官翰林待制皇統初出知深州卒)¶
　　　　(有東山集詞一巻時彦髙與/伯堅才譽並推號吳蔡體)¶
　　　　(黄叔暘云彦髙/詞精妙悽惋)¶
　　風流子(感舊/)¶
書劒憶遊梁當時事底處不堪傷望蘭楫嫰漪向吳南¶
浦杏花微雨窺宋東牆鳳城外燕隨青步障絲惹紫游¶
韁曲水古今禁烟前後暮雲樓閣芳草池塘　囘首斷¶
<pb:KR4j0075_WYG_026-3b>¶
人腸流年去如電雙鬢如霜欲遣從來遺恨頻近清觴¶
聽出塞琵琶風沙淅瀝寄書鴻鴈烟月微茫不似海門¶
潮信猶到潯陽¶
　　春從天上來(感舊/)¶
海角飄零歎漢苑秦宫墜露飛螢夢囘天上金屋銀屏¶
歌吹競舉青㝠問當時遺譜有絶藝鼓瑟湘靈促哀彈¶
似林鶯嚦嚦山溜泠泠　梨園太平樂府醉㡬度春風¶
鬢髮星星舞徹中原塵飛滄海風雪萬里龍庭寫胡笳¶
<pb:KR4j0075_WYG_026-4a>¶
幽怨人憔悴不似丹青酒微醒對一軒涼月燈火青熒¶
(黄叔暘云三山鄭中卿從張貴謨北使時聞彼中有歌/此調者  元遺山云曾見王防禦公玉説此詞皆用琵)¶
(琶故實引據甚/明惜不能記憶)¶
　　人月圓(宴張侍御家有感/)¶
南朝千古傷心地還唱後庭花舊時王謝堂前燕子飛¶
入人家　恍然在遇天姿勝雪宫鬢堆鴉江州司馬青¶
衫淚濕同是天涯(洪景盧云先公在燕山赴北人張總/侍御家集出侍兒佐酒中有一人意)¶
(狀摧抑可憐叩其故乃宣和殿小宫姬也坐客翰林直/學士吳激作詞紀之聞者揮涕  中州樂府云彦高賦)¶
<pb:KR4j0075_WYG_026-4b>¶
(此時宇文叔通亦賦念奴嬌先成而頗近鄙俚及見彦/高作茫然自失是後人有求作樂府者叔通即批云吳)¶
(郎近以樂府名/天下可往求之)¶
　劉仲尹(字致君蓋州人正隆中進士以潞州/節度副使召為都水監丞有龍山集)¶
　　浣溪沙(春情/)¶
繡館人人倦踏青粉垣深處&KR0619;錢聲賣花門外緑隂清¶
　簾幕風柔飛燕燕池塘花暖語鶯鶯有誰知道一春¶
情¶
　　琴調相思引¶
<pb:KR4j0075_WYG_026-5a>¶
蠶欲眠時日已曛柔桑葉大緑團雲羅敷猶小陌上看¶
行人　翠實低條梅弄色輕花吹壠麥初勻鳴鳩聲裏¶
過盡太平村¶
　髙士談(字子文一字季黙宣和末任忻州户/曹仕金為翰林直學士)¶
　　減字木蘭花¶
西湖睡起飛絮游絲春老矣漲緑涵空十頃玻瓈四面¶
風　平時事少天與湖山供坐嘯他日西州却怕羊曇¶
感舊遊¶
<pb:KR4j0075_WYG_026-5b>¶
　王庭筠(字子端蓋州熊岳人大定中登第官至翰/林修撰晚年卜居黄華山自號黄華老人)¶
　　訴衷情¶
夜涼清露滴梧桐庭樹又西風薰籠舊香猶在曉帳暖¶
芙蓉　雲淡薄月䑃朧小簾櫳江湖殘夢半在南樓畫¶
角聲中¶
　　蝶戀花¶
衰柳疎疎苔滿地十二闌干故國三千里南去北來人¶
老矣短亭依舊殘陽裏　紫蟹黄柑真解事似倩西風¶
<pb:KR4j0075_WYG_026-6a>¶
勸我歸歟未王粲登臨寥落際鴈飛不斷天連水¶
　　百字令(小雪家集作/)¶
山堂晩色滿疎籬寒雀烟横髙樹小雪輕盈如解舞故¶
故穿簾入户掃地燒香團圞一笑不道因風絮冰凘生¶
硯問誰先得佳句　有夢不到長安此心安穩只有歸¶
耕去試問雪溪無恙否十里淇園佳處修竹林邊寒梅¶
樹底准擬全家住柴門新月小橋誰掃歸路¶
　趙　可(字獻之髙平人貞元二年進士仕/至翰林直學士有玉峯散人集)¶
<pb:KR4j0075_WYG_026-6b>¶
　　望海潮(贈妓/)¶
雲垂餘髮霞拖廣袂人間自有飛瓊三館俊遊百街髙¶
選翩翩老阮才名銀漢㑹雙星尚相看脈脈似隔盈盈¶
醉玉添春夢雲同夜惜卿卿　離觴草草同傾記靈犀¶
舊曲曉枕餘酲海外九州郵事一別此生未卜他生江¶
上數峯青悵斷雲殘雨不見髙城二月遼陽芳草千里¶
路傍情¶
　劉　迎(字無黨東萊人大定中進士除&KR0206;王府記/室改太子司經有詩文樂府號山林長語)¶
<pb:KR4j0075_WYG_026-7a>¶
　　烏夜啼¶
離恨逺縈楊柳夢魂長遶梨花青衫記得章臺月歸路¶
玉鞭斜　翠鏡啼痕印袖紅牆醉墨籠紗相逢不盡平¶
生事春思入琵琶¶
　　又¶
菱鑑玉篦秋月蕙爐銀葉朝雲宿酲人困屏山夢烟樹¶
小江村　翠甲未消蘭恨粉香不斷梅魂離愁分付殘¶
春雨花外泣黄昏¶
<pb:KR4j0075_WYG_026-7b>¶
　王特起(字正之崞縣人擢第為/沁源令後為司監)¶
　　喜遷鶯(別内/)¶
東樓歡宴記遺簪綺席題詩紈扇月枕雙欹雲忩同夢¶
相伴小花深院舊歡頓成陳跡翻作一畨新怨素秋晩¶
聽陽闗三叠一尊相餞　留戀情繾綣紅淚洗妝雨濕¶
梨花面鴈底闗河馬頭星月西去一程程逺但願此心¶
如舊天也不違人願再相見把生涯分付藥爐經巻¶
　　又¶
<pb:KR4j0075_WYG_026-8a>¶
登山臨水正桂嶺瘴開蘋洲風起𤣥鶴髙翔蒼鷹逺擊¶
白鷺欲飛還止江上層波似練沙際行人如蟻目斷處¶
見遙峯簇翠殘霞浮綺　千里闗塞逺鴈陣不來猶把¶
闌干倚數叠悲笳一行征斾城郭㡬番成毁白塔前朝¶
陵寢青嶂故都營壘念往事但寒烟滿目愁蟬盈耳¶
　　又(題郝仙女廟壁/)¶
汀洲蘋滿記翠籠采采相將鄰媛蒼渚烟生金支光爛¶
人在霧綃鮫館小鬟頓成雲散羅襪凌波不見翠鸞逺¶
<pb:KR4j0075_WYG_026-8b>¶
但清溪如鏡野花留靨　情睠驚變現身後神功絲滿¶
吳蠶繭漢女菱歌湘妃瑤瑟香動倚雲層殿彤車載花¶
一色醉盡碧桃清讌故山晩歎流年一笑人間飛電¶
　　梅花引¶
山之麓河之曲一灣秀色盤虚谷水溶溶雨濛濛有人¶
行李蕭蕭落葉中　人家籬落炊烟濕天外雲峯迷淡¶
碧野雲昏失前村溪橋路滑平沙沒舊痕¶
　韓　玉(字溫甫北平人擢第入翰林為應奉文/字後為鳯翔府判官有東浦詞一巻)¶
<pb:KR4j0075_WYG_026-9a>¶
　　感皇恩(廣東與康伯可/)¶
逺柳緑含烟土膏才透雲海微茫露晴岫故鄉何在夢¶
寐草堂溪友舊時遊賞處誰攜手　塵世利名於身何¶
有老去生涯殢樽酒小橋流水一樹雪香寒瘦故人今¶
夜月相思否¶
　　減字木蘭花(贈歌者/)¶
香檀素手緩理新詞來伴酒音調淒涼便是無情也斷¶
腸　莫歌楊柳記得渭城朝雨後客路茫茫㡬度東風¶
<pb:KR4j0075_WYG_026-9b>¶
蕙草長¶
　　賀新郎¶
柳外鶯聲碎晚晴天東風力軟嫩寒初退花底覓春春¶
已去時見亂紅飛墜又閑傍闌干十二欄外青山烟縹¶
緲逺連空愁與眉峯對凝望處兩叠翠　鴛鴦結帶靈¶
犀佩綺屏深香羅帳小寳檠燈背誰謂彩雲和夢斷青¶
翼阻尋後會待都把相思情綴便做錦書難寫恨奈菱¶
花都見人憔悴那更有枕函淚¶
<pb:KR4j0075_WYG_026-10a>¶
　趙秉文(字周臣磁州人擢第入翰林因言事外補後/再入館為修撰待制轉禮部郎中出典岢嵐)¶
　　　　(平定寧邊三郡南渡為直學士遷侍讀拜禮/部尚書再改翰林學士自號閑閑居士所著)¶
　　　　(有滏/水集)¶
　　青杏兒¶
風雨替花愁風雨罷花也應休勸君莫惜花前醉今年¶
花謝明年花謝白了人頭　乘興兩三甌揀溪山好處¶
追遊但教有酒身無事有花也好無花也好選甚春秋¶
　髙　憲(字仲常遼東人王庭筠之甥泰/和三年登第仕博州防禦判官)¶
<pb:KR4j0075_WYG_026-10b>¶
　　貧也樂¶
城下路淒風露今人犁田昔人墓岸頭沙帶蒹葭漫漫¶
昔時流水今人家　黄埃赤日長安道倦客無漿馬無¶
草開函闗閉函闗千古如何不見一人閒¶
　党懷英(字世傑其先馮翊人後居泰安宋太尉進十/一代孫舉進士官翰林學士承㫖卒諡文獻)¶
　　　　(有竹/谿集)¶
　　感皇恩¶
一葉下梧桐新涼風露喜鵲橋成渺雲步舊家機杼巧¶
<pb:KR4j0075_WYG_026-11a>¶
織紫絹如霧新愁還織就無重數　天上何年人間朝¶
暮囘首星津又空渡盈盈雙淚散作半空疎雨離魂都¶
付與秋將去¶
　　月上海棠¶
傲霜枝裊團珠蕾冷香霏烟雨晩秋意蕭散繞東籬尚¶
彷彿見山清氣西風外夢到斜川栗里　斷霞魚尾明¶
秋水帶三兩飛鴻㸃烟際疎林颯秋聲似知人倦游無¶
味家何處落日西山紫翠¶
<pb:KR4j0075_WYG_026-11b>¶
　王　渥(字仲澤太原人擢第令寧陵召為省掾使宋/囘為太學助教充樞密院經歴官遷右司都)¶
　　　　(事天興中出/援武仙戰殁)¶
　　水龍吟(從商帥國器獵同裕之賦/)¶
短衣匹馬清秋慣曾射虎南山下西風白水石鯨鱗甲¶
山川圖畫千古神州一時勝事賔僚儒雅快長堤萬弩¶
平岡千騎波濤巻魚龍夜　落日孤城鼓角笑歸來長¶
圍初罷風雲慘淡貔貅得意旌旗閒暇萬里天河更須¶
一洗中原兵馬看鞬櫜嗚咽咸陽道左拜西還駕¶
<pb:KR4j0075_WYG_026-12a>¶
　景　覃(字伯仁華陽人/自號渭濱野叟)¶
　　天香¶
市逺人稀林深犬吠山連水村幽寂田里安閒東鄰西¶
舍准擬醉時歡適社祈雨禱有簫鼓喧天吹擊宿雨新¶
晴壠頭閑看露桑風麥　無端短亭暮驛恨連年此時¶
行役何似臨流蕭散緩衣輕幘炊黍烹雞自勞有脆緑¶
甘紅薦芳液夢裏春泉糟牀夜滴¶
　　又¶
<pb:KR4j0075_WYG_026-12b>¶
百歲中分流年過半塵勞繫人無盡桑柘週圍菅茅低¶
架且喜水親山近倦飛髙鳥算也有閑枝栖穩紙帳練¶
衾日髙睡起懶梳蓬鬢　閒堦土花碧潤緩芒鞵恐傷¶
蝸蚓側掩衡門空解草𤣥誰信俗駕輕雲易散賴獨有¶
蓮峯破孤悶世事悠悠從教莫問¶
　　鳳栖梧¶
倦客情悰紛似縷小院無人卧聴秋蟲語歸意已攙新¶
鴈去晩涼更作瀟瀟雨　架上秋衣蠅㸃素冷菊殘妝¶
<pb:KR4j0075_WYG_026-13a>¶
尚被春花妒别有溪山容杖屨等閑不許人知處¶
　王　磵(字逸賓汴梁人以丞相馬吉甫舉/徳行才能授鹿邑主簿就乞致仕)¶
　　浣溪沙(夢中作/)¶
林樾人家急暮砧夕陽人影入江深倚欄疎快北風襟¶
　雨自北山明處黑雲從白鳥去邊隂㡬多秋思亂鄉¶
心¶
　趙　攄(字子充宛平人官内/翰自號醉全道人)¶
　　南歌子¶
<pb:KR4j0075_WYG_026-13b>¶
澗草萋萋緑林鶯恰恰啼汀沙過雨便無泥換得芒鞵¶
隨意到前溪　浦漵渾堪畫雲烟總是題江湖老伴一¶
蓑衣眞箇斜風細雨不須歸¶
　折元禮(官治/中)¶
　　望海潮(従軍舟中作/)¶
地雄河岳疆分韓晉潼闗髙壓秦頭山倚斷霞江吞絶¶
壁野烟縈帶滄洲虎斾擁貔貅看陣雲截岸霜氣横秋¶
千雉嚴城五更殘角月如鈎　西風曉入貂裘恨儒冠¶
<pb:KR4j0075_WYG_026-14a>¶
誤我却羨兜牟六郡少年三闗老將賀蘭烽火新收天¶
外嶽蓮樓想斷雲横曉誰識歸舟剩著黄金換酒羯鼓¶
醉凉州¶
　劉　著(字鵬南皖城人宣政末登進士第仕金/官翰林修撰出守武遂終忻州刺史)¶
　　鷓鴣天¶
雪照山城玉指寒一聲羌管怨樓間江南㡬度梅花發¶
人在天涯鬢已斑　星㸃㸃月團團倒流河漢入杯盤¶
翰林風月三千首寄與吳姬忍淚看¶
<pb:KR4j0075_WYG_026-14b>¶
　李獻能(字欽叔河中人擢第入翰林為應奉出為鄜/州觀察判官再入遷修撰正大末授河中帥)¶
　　　　(府經/歴官)¶
　　春草碧¶
紫簫吹破黄昏月簌簌小梅花飄香雪寂寞花底風鬟¶
顔色如花命如葉千里涴凝塵凌波襪　心事鑑影鸞¶
孤箏絃鴈絶舊時雪堂人今華髪腸斷金縷新聲杯深¶
不覺琉璃滑醉夢遶南雲花上蜨¶
　李　晏(字致美髙平人皇統中進士官至禮/部尚書翰林學士承旨卒諡文簡)¶
<pb:KR4j0075_WYG_026-15a>¶
　　虞美人¶
佳人酒暈潮生頰艷艷霞千叠雨餘紅淚濕黄昏誤認¶
當年人面倚朱門　飄零又送青春暮悵望劉郎去教¶
人不恨五更風只恨馬蹄無處避殘紅¶
　髙　永(字信卿初名䕫字舜卿又名揆漁陽人/累舉不第正大末上書不報自號應菴)¶
　　大江西上曲(滕王閣/)¶
閑登髙閣歎興亡滿目風烟塵土畫棟珠簾當日事不¶
見朝雲暮雨秋水長天落霞孤鶩千載名如故長空澹¶
<pb:KR4j0075_WYG_026-15b>¶
澹去鴻嘹唳誰數　遙憶才子當年如椽健筆坐上題¶
佳句物換星移知㡬度遺恨西山南浦往事無憑昔人¶
安在漫向尋歌舞長江東注為誰流盡今古¶
　段克已(字復之河東人進士入元/不仕有遯齋樂府一巻)¶
　　漁家傲¶
龍尾溝邊飛柳絮虎頭山下花無數花底醉眠留杖屨¶
花上露隨風散漫飄香霧　老去逢春能㡬度不妨且¶
作風流主明日不知風共雨囘首處夕陽又下西山去¶
<pb:KR4j0075_WYG_026-16a>¶
　　又¶
詩句一春渾漫賦(一作/與)紛紛紅紫俱塵土樓外垂楊千¶
萬縷風落絮闌干倚遍空無語　畢竟春歸何處所樹¶
頭樹底無尋處惟有閑愁將不去依舊住伴人直到黄¶
昏雨¶
　段成已(字誠之克已弟進士主宜陽簿/入元不仕有菊軒樂府一巻)¶
　　大江東去(送楊國瑞南歸/)¶
西風湓浦鴈初飛秋來渺茫無際有底忙時來復去汎¶
<pb:KR4j0075_WYG_026-16b>¶
若虚舟不繫籬菊將開村醪初熟且住為佳耳笑言相¶
答個中吏隱無愧　歲月不貸閑人君顔非少我髪白¶
如此好把金杯休去手萬事惟消沈醉日轉山腰馬嘶¶
柳外歌闋行人起憑髙西望相思目斷烟水¶
　元好問(字裕之秀容人興定五年進士歴官左司都/事轉行尚書省左司員外郎金亡不仕有遺)¶
　　　　(山/集)¶
　　　　(張叔夏云遺山詞深于用事精/于錬句風流蘊藉處不減周秦)¶
　　水調歌頭(賦徳新王又玉溪溪在嵩前費莊兩山/絶勝處也)¶
<pb:KR4j0075_WYG_026-17a>¶
空濛玉華曉瀟洒石淙秋嵩髙大有佳處元在玉溪頭¶
翠壁丹崖千丈古木寒藤兩岸村落帶林丘今日好風¶
色可以放吾舟　百年來算惟有此翁游山川邂逅佳¶
客猿鳥亦相留父老雞豚鄉社兒女籃輿竹几來往亦¶
風流萬事已華髪吾道付滄州¶
　　木蘭花幔(遊三臺/)¶
渺漲江東下流不盡古今情記海上三山雲中雙闕當¶
日南城黄鶴㡬年飛去淡春隂平野草青青冰井猶殘¶
<pb:KR4j0075_WYG_026-17b>¶
石甃露盤已失金莖　風流千古短歌行慷慨缺壺聲¶
想釃酒臨江賦詩按馬詞氣縱横飄零舊家王粲似南¶
飛鳥鵲月三更笑殺西園賦客壯懷無復平生¶
　　最髙樓¶
商於路山逺客來稀雞犬盡柴扉東家勸飲薑芽脆西¶
家留宿芋魁肥覺重來猿與鶴總忘機　問華屋髙資¶
誰不戀問美食大官誰不羨風浪裏竟安歸雲山既不¶
求吾是林泉又不責吾非任年年藜藿飯芰荷衣¶
<pb:KR4j0075_WYG_026-18a>¶
　　玉漏遲(有懷浙江別業/)¶
浙江歸路杳西南却羨投林髙鳥升斗微官世累苦相¶
縈繞不如麒麟畫裏又不與巢由同調時自笑虚名負¶
我半生吟嘯　擾擾馬足車塵被歲月無情暗消年少¶
鍾鼎山林一事㡬時曾了四壁秋蟲夜雨更一㸃殘燈¶
斜照清鏡曉白髮又添多少¶
　　滿江紅¶
一枕餘酲厭厭共相思無力人語定小忩風雨暮寒岑¶
<pb:KR4j0075_WYG_026-18b>¶
寂繡被留歡香未減錦書封淚紅猶濕問寸腸能著㡬¶
多愁朝還夕　春草逺春江碧雲黯淡花狼籍更柳綿¶
閑颺柳絲難織入夢終疑神女賦寫情除有文通筆恨¶
伯勞東去燕西飛空相憶¶
　　石州慢(赴召史館與徳新文別去岳詞西新店明/日以此寄之)¶
擊筑行歌按馬賦詩年少豪舉從渠里社浮沈枉笑人¶
間兒女生平王粲而今憔悴登樓江山信美非吾土天¶
地一飛鴻渺翩翩何許　羇旅山中父老相逢應念此¶
<pb:KR4j0075_WYG_026-19a>¶
行良苦㡬為虛名誤却東家雞黍漫漫長路蕭蕭兩鬢¶
黄塵騎驢漫與行人語詩句欲成時滿西山風雨¶
　　洞仙歌¶
黄塵鬢髪六月長安道羞向清溪照枯槁似山中逺志¶
謾出山來成箇甚只是人間小草　昇平十二䇿丞相¶
封侯説與髙人應笑倒對清風明月展放眉頭長恁地¶
大醉髙歌也好待都把功名付時流只求箇天公放教¶
空老¶
<pb:KR4j0075_WYG_026-19b>¶
　　江神子(夢徳新丈因及欽叔舊遊/)¶
河山亭上酒如川玉堂仙重留連猶恨春風桃李負芳¶
年燕語鶯啼花落處歌扇後舞衫前　舊遊風月夢相¶
牽路三千去無縁滅沒飛鴻一線入秋烟白髪故人今¶
健否西北望一澘然¶
　　又(觀别/)¶
旗亭誰唱渭城詩酒盈巵兩相思萬古垂楊都是折殘¶
枝舊見青山青似染縁底事淡無姿　情縁不到木腸¶
<pb:KR4j0075_WYG_026-20a>¶
兒鬢成絲更須辭只恨芙蓉秋露冷胭脂為問世間離¶
別淚何日是滴休時¶
　　臨江仙(自洛陽往孟津道中作/)¶
今古北邙山下路黄塵老盡英雄人生長恨水長東幽¶
懷誰共語逺目送歸鴻　蓋世功名將底用從前錯怨¶
天公浩歌一曲酒千鍾男兒行處是未要論窮通¶
　　又(寄徳新丈/)¶
自笑此身無定在北州又復南州買田何日逐歸休向¶
<pb:KR4j0075_WYG_026-20b>¶
來凡落落此去亦悠悠　赤日黄塵三百里嵩丘㡬度¶
登樓故人多在玉溪頭清泉明月曉髙樹亂蟬秋¶
　　又(内鄉比山/)¶
夏館秋林山水窟家家林影湖光三年閑為一官忙簿¶
書愁裏過筍蕨夢中香　父老書來招我隱臨流已蓋¶
茅堂白頭兄弟共論量山田尋二頃他日作桐鄉¶
　　鵲橋仙¶
梨花春暮垂楊秋晩歸袖無人重挽浮雲流水十年間¶
<pb:KR4j0075_WYG_026-21a>¶
算只有青山在眼　風臺月榭朱脣檀板多病全疎酒¶
盞劉郎爭得似當時比前度心情又減¶
　　鷓鴣天(隆徳故宫同希顔欽叔知㡬諸人賦/)¶
臨錦堂前春水波蘭臯亭下落梅多三山宫闕空銀海¶
萬里風埃暗綺羅　雲子酒雪兒歌留連風月共娑婆¶
人間更有傷心處奈得劉伶醉後何¶
　　又¶
華表歸來老令威頭皮留在姓名非舊時逆旅黄粱飯¶
<pb:KR4j0075_WYG_026-21b>¶
今日田家白板扉　沽酒市釣魚磯愛閒直與世相違¶
墓頭不要征西字原是中原一布衣¶
　　太常引(東原上清宫同楊飛卿夜話汝梁舊遊追/懷欽叔内翰)¶
十年流水共行雲相見重情親滄海内揚塵便疑是前¶
身後身　風臺月榭舞裙歌扇樂事㡬囘新莫話洛陽¶
春更誰似金鑾故人¶
　　清平樂(憶鎮陽/)¶
悲歡聚散世事天誰管梳去梳來雙鬢短鏡裏看看雪¶
<pb:KR4j0075_WYG_026-22a>¶
滿　燕南十月霜寒孤身去住都難何日西忩燈火眼¶
前兒女團圞¶
　　又¶
離腸宛轉瘦覺妝痕淺飛去飛來雙乳燕消息知郎近¶
逺　樓前小雨珊珊海棠簾幕輕寒杜宇一聲春去樹¶
頭無數青山¶
　　邁陂塘(太和五年乙丑歲赴試并州道逢捕鴈者/云今日獲一鴈殺之矣其脱網者悲鳴不)¶
　　　　　(能去竟自投于地而死予因買得之葬之汾/水之上累石為識號曰鴈丘并作鴈丘詞)¶
<pb:KR4j0075_WYG_026-22b>¶
問世間情是何物直教生死相許天南地北雙飛客老¶
翅㡬囘寒暑歡樂趣離別苦就中更有癡兒女君應有¶
語渺萬里層雲千山暮雪隻影向誰去　横汾路寂寞¶
當年簫鼓荒烟依舊平楚招魂楚些何嗟及山鬼暗啼¶
風雨天也妒未信與鶯兒燕子俱黄土千秋萬古為留¶
待騷人狂歌痛飲來訪鴈丘處¶
　　㸃絳脣¶
醉裏春歸緑忩猶唱留春住問春何處花落鶯無語¶
<pb:KR4j0075_WYG_026-23a>¶
渺渺予懷漠漠烟中樹西樓暮一簾疎雨夢裏尋春去¶
　　江月晃重山(初到嵩山作/)¶
塞上秋風鼓角城頭落日旌旗少年鞍馬適相宜從軍¶
樂莫問所從誰　候騎纔通冀北先聲已動遼西歸期¶
猶及柳依依春閨月紅袖不須啼¶
　王予可(字南雲/吉州人)¶
　　生查子¶
夜色靜明河風好來千里水殿謫仙人皓齒清歌起¶
<pb:KR4j0075_WYG_026-23b>¶
前聲金斚中後調銀河底一夜嶺頭雲遶遍樓前水¶
　鄧千江(臨洮/人)¶
　　望海潮(獻張六太尉/)¶
雲雷天塹金湯地險名藩自古臯蘭營屯繡錯山形米¶
聚襟喉百二秦闗鏖戰血猶殷見陣雲冷落時有雕盤¶
靜塞樓頭曉月依舊玉弓彎看看定逺西還有元戎¶
閫令上將齋壇區脱晝空兜鈴夕解甘泉又報平安吹¶
笛虎牙間且宴陪珠履歌按雲鬟招取英靈毅魄長繞¶
<pb:KR4j0075_WYG_026-24a>¶
賀蘭山(陶九成云近世所謂大曲蘇小小蝶戀花蘇東/坡念奴嬌晏叔原鷓鴣天柳耆卿雨淋鈴辛稼)¶
(軒摸魚子吳彦髙春草碧蔡伯堅石州慢張/子野天仙子朱淑真生查子鄧千江望海潮)¶
　¶
　¶
　¶
　¶
　¶
　¶
<pb:KR4j0075_WYG_026-24b>¶
　¶
　¶
　¶
　¶
　¶
　¶
　¶
　詞綜巻二十六¶
