# -*- mode: mandoku-view; -*-
#+TITLE: 詞綜
#+DATE: 2015-08-25 00:49:55.956329
#+PROPERTY: ID KR4j0075
#+PROPERTY: BASEEDITION WYG    
#+PROPERTY: JUAN 卷一
<pb:KR4j0075_WYG_001-1a>¶
欽定四庫全書¶
　詞綜巻一¶
　　　　　　　　　　翰林院檢討朱彜尊編¶
　　唐詞六十八首¶
　　　昭宗皇帝(二首/)　　　李　白(五首/)¶
　　　張志和(二首/)　　　　韋應物(一首/)¶
　　　戴叔倫(一首/)　　　　王　建(二首/)¶
　　　韓　翃(一首/)　　　　白居易(五首/)¶
<pb:KR4j0075_WYG_001-1b>¶
　　　劉禹錫(二首/)　　　　温庭筠(三十三首/)¶
　　　皇甫松(五首/)　　　　鄭　符(一首/)¶
　　　段成式(一首/)　　　　司空圖(一首/)¶
　　　韓　偓(一首/)　　　　張　曙(一首/)¶
　　　吕　嵓(一首/)　　　　栁氏　(一首/)¶
　　　王麗真(一首/)　　　　無名氏(一首/)¶
　昭宗皇帝¶
　　巫山一段雲(題寶雞驛壁/)¶
<pb:KR4j0075_WYG_001-2a>¶
蜨舞梨園雪鶯啼栁帶烟小池殘日艶陽天苧蘿山又¶
山　青鳥不來愁絶忍看鴛鴦雙結春風一等少年心¶
閑情恨不禁¶
　　菩薩蠻(登華州城樓/)¶
登樓遙望秦宮殿茫茫只見雙飛燕渭水一條流千山¶
與萬丘　逺烟籠碧樹陌上行人去安得有英雄迎歸¶
大内中(唐詩紀事作何處是英雄迎儂歸故宫闕按尉/遲偓中朝故事云乾寧三年李茂貞犯  帝次)¶
(華州韓建迎歸郡中帝鬱鬱不樂每登/城西齊雲樓逺望明年秋製此詞云)¶
<pb:KR4j0075_WYG_001-2b>¶
　李　白(字太白蜀人一云/山東人供奉翰林)¶
　　菩薩蠻¶
平林漠漠烟如織寒山一帶傷心碧暝色入髙樓有人¶
樓上愁　玉階(一作/闌干)空竚立宿鳥歸飛急何處是歸程¶
長亭更(一作/連)短亭(湘山野錄云此詞不知何人寫在鼎/州滄水驛樓復不知何人所撰魏道)¶
(輔泰見而愛之後至長沙得古風集/於曽子宣内翰家乃知李白所撰)¶
　　憶秦娥¶
簫聲咽秦娥夢斷秦樓月秦樓月年年栁色灞陵傷别¶
<pb:KR4j0075_WYG_001-3a>¶
　樂游原上清秋節咸陽古道音塵絶音塵絶西風殘¶
照漢家陵闕¶
　　清平樂令¶
禁闈秋夜月探金忩罅玉帳鴛鴦噴蘭麝時落銀燈香¶
灺　女伴莫話孤眠六宮羅綺三千一笑皆生百媚宸¶
遊教在誰邊¶
　　桂殿秋¶
仙女下董雙成漢殿夜凉吹玉笙曲終却從仙官去萬¶
<pb:KR4j0075_WYG_001-3b>¶
戸千門惟月明¶
　　又¶
河漢女玉錬顔雲軿往往在人間九霄有路去無跡裊¶
裊香風生珮環(呉虎臣云此太白詞也有得于石刻而/無其腔劉無言倚其聲歌之音極清雅)¶
　張志和(字子同金華人擢明經肅宗命待詔/翰林坐貶不復仕自稱烟波釣徒)¶
　　漁歌子¶
西塞山前白鷺飛桃花流水鱖魚肥青蒻笠綠蓑衣斜¶
風細雨不須歸(黄魯直云/有逺韻)¶
<pb:KR4j0075_WYG_001-4a>¶
　　又¶
松江蟹舍主人歡菰飯尊羮亦共餐楓葉落荻花乾醉¶
宿漁舟不覺寒¶
　韋應物(京兆人官左司郎/中歴蘇州刺史)¶
　　調笑¶
河漢河漢曉挂秋城漫漫愁人起望相思塞北江南别¶
離離别離别河漢雖同路絶¶
　戴叔倫(字㓜公金壇人官撫州刺史/封譙縣男遷容管經略使)¶
<pb:KR4j0075_WYG_001-4b>¶
　　轉應詞¶
邊草邉草邊草盡來兵老山南山北雪晴千里萬里月¶
明明月明月胡笳一聲愁絶¶
　王　建(字仲初潁州人大厯十年/進士太和中為陜州司馬)¶
　　調笑¶
團扇團扇美人竝來遮面玉顔憔悴三年誰復商量管¶
絃絃管絃管春草昭陽路斷¶
　　又¶
<pb:KR4j0075_WYG_001-5a>¶
蝴蜨蝴蜨飛上金枝玉葉君前對舞春風百葉桃花樹¶
紅紅樹紅樹燕語鶯啼日暮¶
　韓　翃(字君平南陽人天寳十三載進士/以駕部郎中知制誥終中書舍人)¶
　　章臺栁(寄栁氏/)¶
章臺栁章臺栁往日依依(一作/青青)今在否縱使長條似舊¶
垂也應攀折他人手¶
　白居易(字樂天其先太原人徙下邽貞元十四年進/士厯官中書舍人出知杭州以刑部尚書致)¶
　　　　(仕卒贈僕射諡/文有長慶集)¶
<pb:KR4j0075_WYG_001-5b>¶
　　花非花¶
花非花霧非霧夜半來天明去來如春夢不多時去似¶
朝雲無覔處¶
　　憶江南¶
江南好風景舊曽諳日出江花紅勝火春來江水綠如¶
藍能不憶江南¶
　　又¶
江南憶最憶是杭州山寺月中尋桂子郡亭枕上看潮¶
<pb:KR4j0075_WYG_001-6a>¶
頭何日更重遊¶
　　又¶
江南憶其次憶呉宮呉酒一杯春竹葉呉娃雙舞醉芙¶
蓉早晩得相逢¶
　　長相思¶
㴱畫眉淺畫眉蟬鬢鬅鬙雲滿衣陽臺行雨迴　巫山¶
髙巫山低暮雨瀟瀟郎不歸空房獨守時¶
　劉禹錫(字夢得中山人貞元中進士仕為/太子賔客㑹昌中檢校禮部尚書)¶
<pb:KR4j0075_WYG_001-6b>¶
　　春去也¶
春去也多謝洛城人弱栁從風疑舉袂叢蘭裛露似沾¶
巾獨坐亦含嚬¶
　　瀟湘神¶
斑竹枝斑竹枝淚痕㸃㸃寄相思楚客欲聴瑤瑟怨瀟¶
湘㴱夜月明時¶
　温庭筠(本名岐字飛卿太原人官/方山尉有握蘭金荃等集)¶
　　　　(黄叔暘云飛卿詞極流/麗宜為花間集之冠)¶
<pb:KR4j0075_WYG_001-7a>¶
　　菩薩蠻¶
小山重疊金明滅鬢雲欲度香顋雪嬾起畫娥眉弄妝¶
梳洗遲　照花前後鏡花面交相映新帖繡羅襦雙雙¶
金鷓鴣¶
　　又¶
水精簾裏頗黎枕暖香惹夢鴛鴦錦江上栁如烟鴈飛¶
殘月天　藕絲秋色淺人勝參差剪雙鬢隔香紅玉釵¶
頭上風¶
<pb:KR4j0075_WYG_001-7b>¶
　　又¶
玉樓明月長相憶栁絲裊娜春無力門外草萋萋送君¶
聞馬嘶　畫羅金翡翠香燭銷成淚花落子規啼綠窓¶
殘夢迷¶
　　又¶
牡丹花謝鶯聲歇綠楊滿院中庭月相憶夢難成背窓¶
燈半明　翠鈿金壓臉寂寞香閨掩人逺淚闌干燕飛¶
春又殘¶
<pb:KR4j0075_WYG_001-8a>¶
　　又¶
滿宮明月梨花白故人萬里闗山隔金鴈一雙飛淚痕¶
沾繡衣　小園芳草綠家住越溪曲楊栁色依依燕歸¶
君不歸¶
　　又¶
寳函鈿雀金鸂鶒沈香閣上呉山碧楊栁又如絲驛橋¶
春雨時　畫樓音信斷芳草江南岸鸞鏡與花枝此情¶
誰得知¶
<pb:KR4j0075_WYG_001-8b>¶
　　又¶
竹風輕動庭除冷珠簾月上玲瓏影山枕隠濃妝綠檀¶
金鳯凰　兩蛾愁黛淺故國呉宮逺春恨正闗情畫樓¶
殘㸃聲¶
　　更漏子¶
栁絲長春雨細花外漏聲迢逓驚塞鴈起城烏畫屏金¶
鷓鴣　香霧薄透簾幕惆悵謝家池閣紅燭背繡簾垂¶
夢長君不知¶
<pb:KR4j0075_WYG_001-9a>¶
　　又¶
星斗稀鐘鼓歇簾外曉鶯殘月蘭露重栁風斜滿庭堆¶
落花　虚閣上倚䦨望還似去年惆悵春欲暮思無窮¶
舊歡如夢中¶
　　又¶
玉爐香紅蠟淚偏照畫堂秋思眉翠薄鬢雲殘夜長衾¶
枕寒　梧桐樹三更雨不道離情正苦一葉葉一聲聲¶
空階滴到明(胡元任云庭筠工於造/語極為奇麗此詞尤佳)¶
<pb:KR4j0075_WYG_001-9b>¶
　　歸國遙¶
香玉翠鳯寳釵垂&KR0034;&KR2014;鈿筐交勝金粟越羅春水綠¶
畫堂照簾殘燭夢餘更漏促謝娘無限心曲曉屏山斷¶
續¶
　　又¶
雙臉小鳯戰箆金颭艶舞衣無力風斂藕絲秋色染¶
錦帳繡幃斜掩露珠清曉簟粉心黄蘂花靨黛眉山兩¶
㸃¶
<pb:KR4j0075_WYG_001-10a>¶
　　酒泉子¶
楚女不歸樓枕小河春水月孤明風又起杏花稀　玉¶
釵斜篸雲鬟重裙上鏤金雙鳯八行書千里夢鴈南飛¶
　　南歌子¶
手裏金鸚鵡胸前繡鳯凰偷眼暗形相不如從嫁與作¶
鴛鴦¶
　　又¶
似帶如絲栁團酥握雪花簾巻玉鈎斜九衢塵欲暮逐¶
<pb:KR4j0075_WYG_001-10b>¶
香車¶
　　又¶
倭墮低梳髻連娟細掃眉終日兩相思為君憔悴盡百¶
花時¶
　　又¶
轉盼如波眼娉婷似栁腰花裏暗相招憶君腸欲斷恨¶
春宵¶
　　又¶
<pb:KR4j0075_WYG_001-11a>¶
懶拂鴛鴦枕休縫翡翠裙羅帳罷爐薫近來心更切為¶
思君¶
　　河瀆神¶
河上望叢祠廟前春雨來時楚山無限鳥飛遲蘭棹空¶
傷别離　何處杜鵑啼不歇豔紅開盡如血蟬鬢美人¶
愁絶百花芳草佳節¶
　　又¶
孤廟對寒潮西陵風雨瀟瀟謝娘惆悵倚蘭橈淚流玉¶
<pb:KR4j0075_WYG_001-11b>¶
筯千條　暮天愁聴思歸樂早梅香滿山郭回首兩情¶
蕭索離魂何處飄泊¶
　　女冠子¶
含嬌含笑宿翠殘紅窈窕鬢如蟬寒玉簪秋水輕紗巻¶
碧烟　雪胸鸞鏡裏琪樹鳯樓前寄語青娥伴早求仙¶
　　玉蝴蝶¶
秋風凄切傷離行客未歸時塞外草先衰江南鴈到遲¶
　芙蓉凋嫩臉楊栁墮新眉搖落使人悲斷腸誰得知¶
<pb:KR4j0075_WYG_001-12a>¶
　　清平樂¶
洛陽愁絶楊栁花飄雪終日行人争攀折橋下水流嗚¶
咽　上馬争勸離觴南浦鶯聲斷腸愁殺平原年少回¶
首揮淚千行¶
　　遐方怨¶
憑繡檻解羅幃未得君書腸斷瀟湘春雁飛不知征馬¶
幾時歸海棠花謝也雨霏霏¶
　　訴衷情¶
<pb:KR4j0075_WYG_001-12b>¶
鶯語花舞春晝午雨霏微金帶枕宮錦鳯凰帷栁弱燕¶
交飛依依遼陽音信稀夢中歸¶
　　思帝鄉¶
花花滿枝紅似霞羅袖畫簾腸斷卓香車迴面共人閒¶
語戰箆金鳯斜惟有阮郎春盡不歸家¶
　　夢江南¶
梳洗罷獨倚望江樓過盡千㠶皆不是斜暉脈脈水悠¶
悠腸斷白蘋洲¶
<pb:KR4j0075_WYG_001-13a>¶
　　河傳¶
江畔相喚曉妝鮮仙景箇女采蓮請君莫向那岸邉少¶
年好花新滿船　紅袖搖曳逐風軟垂玉腕腸向栁絲¶
斷浦南歸浦北歸莫知晩來人巳稀¶
　　又¶
湖上閒望雨瀟瀟烟浦花橋路遙謝娘翠蛾愁不銷終¶
朝夢魂迷晩潮　蕩子天涯歸棹逺春已晩鶯語空腸¶
斷若耶溪溪水西栁堤不聞郎馬嘶¶
<pb:KR4j0075_WYG_001-13b>¶
　　蕃女怨¶
萬枝香雪開已遍細雨雙燕鈿蟬筝金雀扇畫梁相見¶
雁門消息不歸來又飛廻¶
　　又¶
磧南沙上驚雁起飛雪千里玉連環金鏃箭年年征戰¶
畫樓離恨錦屏空杏花紅¶
　　荷葉杯¶
鏡水夜來秋月如雪采蓮時小娘紅粉對寒浪惆悵正¶
<pb:KR4j0075_WYG_001-14a>¶
思惟(一作/相思)¶
　　又¶
楚女欲歸南浦朝雨濕愁紅小船搖漾入花裏波起隔¶
西風¶
　皇甫松(字子奇/湜之子)¶
　　天仙子¶
晴野鷺鶿飛一隻水葓花發秋江碧劉郎此日别天仙¶
登綺席淚珠滴十二晩峯青(一作/高)歴歴¶
<pb:KR4j0075_WYG_001-14b>¶
　　又¶
躑躅花開紅照水鷓鴣飛遶青山觜行人經嵗始歸來¶
千萬里錯相倚懊惱天仙應有以¶
　　摘得新¶
酌一巵須教玉笛吹錦筵紅蠟燭莫來遲繁紅一夜經¶
風雨是空枝¶
　　夢江南¶
蘭燼落屏上暗紅蕉閑夢江南梅熟日夜船吹笛雨瀟¶
<pb:KR4j0075_WYG_001-15a>¶
瀟人語驛邊橋¶
　　又¶
樓上寢殘月下簾旌夢見秣陵惆悵事桃花栁絮滿江¶
城雙髻坐吹笙¶
　鄭　符(字夢復官/秘書監)¶
　　閒中好(題永壽寺/)¶
閒中好盡日松為侶此趣人不知輕風度僧語¶
　段成式(字柯古文昌子㑹/昌中官太常少卿)¶
<pb:KR4j0075_WYG_001-15b>¶
　　閒中好¶
閒中好塵務不縈心坐對當窓朩看移三面隂¶
　司空圖(字表聖泗州人咸通中進士官禮部員外郎/黄巢之亂避地中條山昭宗反正以戸部侍)¶
　　　　(郎召至京復歸再以兵部/侍郎召不赴有一鳴集)¶
　　酒泉子¶
買得杏花十載歸來方始坼假山西畔藥欄東滿枝紅¶
　旋開旋落旋成空白髮多情人更惜黄昬把酒祝東¶
風且從容¶
<pb:KR4j0075_WYG_001-16a>¶
　韓　偓(字致堯一作光萬年人龍紀中進士累官兵/部侍郎朱全忠惡之貶濮州司馬有香奩集)¶
　　生查子¶
侍女動妝奩故故驚人睡那知本未眠背面偷垂淚¶
嬾卸鳯凰釵羞入鴛鴦被時復見殘燈和烟墜金穗¶
　張　曙(小字阿灰/侍郎褘子)¶
　　浣溪沙¶
枕障薰爐隔繡帷二年終日兩相思杏花明月始應知¶
　天上人間何處去舊歡新夢覺來時黄昏微雨畫簾¶
<pb:KR4j0075_WYG_001-16b>¶
垂¶
　呂　嵓(字洞賔闗右人咸通中舉/進士不第攜家隠終南)¶
　　梧桐影(景徳寺僧房/)¶
落日斜秋風冷今夜故人來不來教人立盡梧桐影(按/别)¶
(本首句皆作落月斜非是今從竹坡詩話更正又/景徳寺蛾眉院壁所題今夜故人作幽人今夜)¶
　桞氏(韓翃/寵姬)¶
　　楊栁枝(答韓員外/)¶
楊栁枝芳菲節可恨年年贈離别一葉隨風忽報秋縱¶
<pb:KR4j0075_WYG_001-17a>¶
使君來豈堪折¶
　王麗真女郎(見才/鬼錄)¶
　　字字雙¶
牀頭錦衾斑復斑架上朱衣殷復殷空庭明月閒復閒¶
夜長路逺山復山¶
　無名氏¶
　　後庭宴¶
千里故鄉十年華屋亂魂飛過屏山簇眼重眉褪不勝¶
<pb:KR4j0075_WYG_001-17b>¶
春菱花知我銷香玉　雙雙燕子歸來應解笑人幽獨¶
斷歌零舞遺恨清江曲萬樹綠低迷一庭紅撲䔩¶
　¶
　¶
　¶
　¶
　¶
　詞綜巻一¶
