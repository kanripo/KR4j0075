# -*- mode: mandoku-view; -*-
#+TITLE: 詞綜
#+DATE: 2015-08-25 00:49:56.049602
#+PROPERTY: ID KR4j0075
#+PROPERTY: BASEEDITION WYG    
#+PROPERTY: JUAN 卷七
<pb:KR4j0075_WYG_007-1a>¶
欽定四庫全書¶
　詞綜巻七¶
　　　　　　　　　　翰林院檢討朱彛尊編¶
　　宋詞六十三首¶
　　　賀　鑄(九首/)　　　　毛　滂(二十一首/)¶
　　　王　仲(一首/)　　　　杜安世(三首/)¶
　　　李元膺(四首/)　　　　孫　洙(一首/)¶
　　　朱　服(一首/)　　　　章　楶(一首/)¶
<pb:KR4j0075_WYG_007-1b>¶
　　　舒　亶(二首/)　　　　李清臣(一首/)¶
　　　王　詵(二首/)　　　　趙令畤(二首/)¶
　　　王安禮(一首/)　　　　王安國(二首/)¶
　　　曾　肇(一首/)　　　　晁冲之(五首/)¶
　　　秦　覯(一首/)　　　　王　觀(五首/)¶
　賀　鑄(字方回衛州人孝惠皇后族孫元祐中通判/泗州又倅太平州退居吳下自號慶湖遺老)¶
　　　　(有東山寓聲/樂府三巻)¶
　　　　(張文潛云方回樂府妙絶一世盛麗如遊金/張之堂妖冶如攬嬙施之祛幽索如屈宋悲)¶
<pb:KR4j0075_WYG_007-2a>¶
　　　　(壯如蘇李之周少隠云方回有梅子黄時雨/之句人謂  賀梅子方回寡髪郭功父指其)¶
　　　　(髻謂曰此真賀梅子也其陸務觀云方回狀/貌奇醜俗謂之賀鬼頭  詩文皆高不獨工)¶
　　　　(長短/句也)¶
　　薄倖¶
淡妝多態更滴滴頻迴盼睞便認得琴心先許欲綰合¶
歡雙帶記畫堂風月逢迎輕顰淺笑嬌無奈待翡翠屏¶
開芙蓉帳掩羞把香羅暗解　自過了燒燈都不是踏¶
青挑菜幾回慿雙燕丁寧深意往來却恨重簾礙約何¶
<pb:KR4j0075_WYG_007-2b>¶
時再正春濃酒困人閑晝永無聊賴厭厭睡起猶有花¶
梢日在¶
　　青玉案¶
凌波不過横塘路但目送芳塵去錦瑟年華誰與度月¶
臺花榭瑣窗朱户惟有春知處　碧雲冉冉蘅臯暮綵¶
筆新題斷腸句試問閑愁都幾許一川烟草滿城風絮¶
梅子黄時雨(中吳紀聞云鑄有小築在姑蘇盤門之内/十餘里地名横塘方回往來其間作此詞)¶
(後山谷有詩云解道江南腸斷句只今惟有賀方回其/為前輩推重如此  潘子真云冦萊公詩杜鵑啼處血)¶
<pb:KR4j0075_WYG_007-3a>¶
(成花梅子黄時雨如霧世推方回所作/梅子黄時雨為絶唱葢用萊公語也)¶
　　栁色黄¶
薄雨催寒斜照弄晴春意空濶長亭栁色纔黄逺客一¶
枝先折烟横水際映帶幾㸃歸鴉東風消盡龍沙雪還¶
記出門時(一作/闗來)恰而今時節　將發畫樓芳酒紅淚清¶
歌頓(一作/便)成輕别巳是經年杳杳音塵都絶欲知方寸¶
共有幾許清愁芭蕉不展丁香結枉望斷天涯兩厭厭¶
風月(能改齋漫錄方回眷一姝别乆姝寄詩云獨倚危/欄淚滿襟小園春色懶追尋深㤙縱似丁香結難)¶
<pb:KR4j0075_WYG_007-3b>¶
(展芭蕉一寸心賀因/所寄詩遂成此調)¶
　　清平樂¶
小桃初謝雙燕還來也記得年時寒食下紫陌青門遊¶
冶　楚城滿目春華可堪遊子思家惟有夜來歸夢不¶
知身在天涯¶
　　望湘人¶
厭鶯聲到枕花氣動簾醉魂愁夢相半被惜餘熏帶驚¶
剩眼幾許傷春春晩淚竹痕鮮佩蘭香老湘天濃暖記¶
<pb:KR4j0075_WYG_007-4a>¶
小江風月佳時屢約非烟游伴　須信鸞絃易斷奈雲¶
和再鼓曲終人逺認羅襪無蹤舊處弄波清淺青翰棹¶
艤白蘋洲畔儘目臨皋飛觀不解寄一字相思幸有歸¶
來雙燕¶
　　踏莎行¶
急雨收春斜風約水浮紅漲綠魚文起年年遊子惜餘¶
春春歸不解招遊子　留恨城隅闗情紙尾闌干長對¶
西曛倚鴛鴦俱是白頭時江南渭北三千里¶
<pb:KR4j0075_WYG_007-4b>¶
　　憶秦娥¶
曉朦朧前溪百鳥啼匆匆啼匆匆凌波人去拜月樓空¶
　舊年今日東門東鮮妝輝映桃花紅桃花紅吹開吹¶
落一任東風¶
　　又(桑/)¶
著春衫玉鞭鞭馬南城南南城南柔桑細草留住金銜¶
　粉蛾采葉供親蠶蠶饑畧許攜繊纎攜纎纎湔裙淇¶
上更待初三¶
<pb:KR4j0075_WYG_007-5a>¶
　　感皇恩¶
蘭芷滿汀洲游絲横路羅襪塵生步迴顧整鬟顰黛脈¶
脈多情難訴細風吹栁絮人南渡　回首舊游山無重¶
數花底深朱戸何處半黄梅子向晩一簾疎雨斷魂分¶
付與春歸去¶
　毛　滂(字澤民江山人為杭州法曹以樂府受知蘇/軾得名嘗知武康縣又知秀州有東堂詞二)¶
　　　　(巻/)¶
　　浣溪沙(泛舟還餘英館/)¶
<pb:KR4j0075_WYG_007-5b>¶
烟栁風蒲冉冉斜小牕不用著簾遮載將山影轉灣沙¶
　畧彴斷時分岸色蜻蜓立處過汀花此情此水共天¶
涯¶
　　又(寒食初晴東堂對酒/)¶
小雨初收蜨做團和風輕拂燕泥乾秋千院落落花寒¶
　莫對清尊追往事更催新火續餘歡一春心緒倚闌¶
干¶
　　又(汎舟/)¶
<pb:KR4j0075_WYG_007-6a>¶
銀字笙簫小小童梁州吹過栁橋風阿誰勸我玉杯空¶
　小醉徑須眠錦瑟夜歸不用照紗籠畫船簾巻月明¶
中¶
　　惜分飛¶
淚濕䦨干花著露愁到眉峰碧聚此恨平分取更無言¶
語空相覻　斷雨殘雲無意緒寂寞朝朝暮暮今夜山¶
深處斷魂分付潮回去(陳質齋云澤民他辭雖工未有/能及此者  周煇云語盡而意)¶
(不盡意盡/而情不盡)¶
<pb:KR4j0075_WYG_007-6b>¶
　　踏莎行(早春即事/)¶
堦影紅遲柳苞黄遍纎雲弄日陰晴半重簾不巻篆香¶
横小花初破春叢淺　鳯繡猶重鴨爐長暖屏山翠入¶
江南逺醉輕夢短枕閒欹綠窗窈窕風光轉¶
　　蝶戀花(寒食/)¶
紅杏梢頭寒食雨燕子泥香不住飛來去行傍栁陰聞¶
好語鶯兒穿過黄金縷　桑落酒寒杯懶舉總被多情¶
做得無情緒春過二分能幾許銀臺新火重簾暮¶
<pb:KR4j0075_WYG_007-7a>¶
　　驀山溪(楊花/)¶
雪堂氊徑撲撲憐飛絮柔弱不勝春任東風吹來吹去¶
牆陰花外一半落誰家葉依依煙欝欝依舊如張緒¶
那人拈得吹向釵頭住不定却飛揚滿眼前攪人情愫¶
蜂兒蜨子教得越輕狂隔斜陽㸃芳草斷送青春暮¶
　　燭影搖紅(松窻午夢初覺/)¶
一畝清陰半天小雨松窻午牀頭秋色小屏山碧帳垂¶
烟縷　枕畔風揺綠户喚人醒不教夢去可憐恰到痩¶
<pb:KR4j0075_WYG_007-7b>¶
石寒泉冷雲生處¶
　　粉蝶兒¶
雪徧梅花素光都共奇絶到窓前認君時節下重幃香¶
篆冷蘭膏明滅夢悠揚空遶斷雲殘月　沈郎帶寛同¶
心放開重結褪羅衣楚腰一捻正春風新著摸花花葉¶
葉粉蜨兒這回共花同活¶
　　最高樓¶
㣲雨過深院芰荷中香冉冉繡重重玉人共倚闌干角¶
<pb:KR4j0075_WYG_007-8a>¶
月華猶在小池東入人懷吹鬢影可憐風　分散去輕¶
如雲與葉剩下了許多風與月侵枕簟冷簾櫳剛能小¶
睡還驚覺略成輕醉早惺忪仗行雲將此恨到眉峰¶
　　玊樓春(盱&KR0455;作/)¶
長安回首空雲霧春夢覺來無覔處冷烟寒雨又黄昬¶
數盡一堤楊栁樹　楚山照眼青無數淮口潮生催曉¶
渡西風吹面立蒼茫欲寄此情無鴈去¶
　　青玉案¶
<pb:KR4j0075_WYG_007-8b>¶
芙蕖花上濛濛雨又冷落池塘暮何處風來搖碧户捲¶
簾凝望淡烟疎栁翡翠穿花去　玉京人去無由駐忍¶
獨在凭欄處試問綠窓秋到否可人今夜新涼一枕無¶
計相分付¶
　　七娘子(舟中早秋/)¶
山屏霧帳玲瓏碧更綺窓臨水新涼入雨短烟長栁橋¶
蕭瑟這畨一日涼一日　離多綠鬢年時白這離情不¶
似而今惜雲外長安斜暉脈脈西風吹夢來無跡¶
<pb:KR4j0075_WYG_007-9a>¶
　　西江月¶
烟雨半蔵楊栁風光初著桃花玉人細細酌流霞醉裏¶
將春留下　栁外鴛鴦作伴花邊蝴蜨為家醉翁醉也¶
且由他月在栁橋花榭¶
　　夜行船(餘英溪/)¶
弄水餘英溪畔綺羅香日遲風慢桃花春浸一篙深畫¶
橋東栁低烟逺　漲綠流紅空滿眼倚蘭橈舊愁無限¶
莫把鴛鴦驚飛去要歌時少低檀板¶
<pb:KR4j0075_WYG_007-9b>¶
　　憶秦娥(春夜松軒/)¶
夜夜夜了花朝也連忙指㸃銀瓶索酒嘗　明朝花落¶
知多少莫把殘紅埽愁人一片花飛減却春¶
　　散餘霞¶
牆頭花口寒猶噤放繡簾晝靜簾外時有蜂兒趂楊花¶
不定　闌干又還獨凭念翠低眉暈春夢枉惱人腸更¶
厭厭酒病¶
　　調笑(盼盼/)¶
<pb:KR4j0075_WYG_007-10a>¶
無力倚瑤瑟罷舞霓裳今幾日樓空雨小春寒逼鈿暈¶
羅衫烟色簾前歸燕看人立却趂落花飛入¶
　　又(鶯鶯/)¶
何處長安路不記牆東花拂樹瑤琴理罷霓裳譜依舊¶
月窻風户薄情年少如飛絮夢逐玉環西去¶
　　又(苕子/)¶
芳草恨春老自是尋春來不早落花風起紅多少記得¶
一枝春小綠陰青子空相惱此恨平生懷抱¶
<pb:KR4j0075_WYG_007-10b>¶
　　感皇恩(鎮江待閘/)¶
綠水小河亭朱欄碧甃江月娟娟上高栁畫樓縹緲盡¶
挂窗紗簾繡月明知我意來相就　銀字吹笙金貂取¶
酒小小微風弄襟袖寶熏濃炷人共博山烟瘦露涼釵¶
燕冷更深後¶
　王　仲(字與善吳虎臣/云元祐間人)¶
　　燭影搖紅¶
烟雨江城望中綠暗花枝少惜春長待醉東風却恨春¶
<pb:KR4j0075_WYG_007-11a>¶
歸早　縱有幽歡會巧奈如今風情漸老鳯樓何處畫¶
欄愁倚天涯芳草¶
　杜安世(字壽域京兆/人有詞一巻)¶
　　折紅梅¶
喜輕澌初綻微和漸入郊原時節春消息夜來陡覺紅¶
梅數枝爭發玉溪仙館不似箇尋常標格化工别與一¶
種風情似匀點胭脂染成香雪　重吟細閲比繁杏夭¶
桃品流終别只愁共綵雲易散冷落謝池風月憑誰向¶
<pb:KR4j0075_WYG_007-11b>¶
説三弄處龍吟休咽大家留取時倚闌干聞有花堪折¶
勸君須折¶
　　鶴沖天¶
清明天氣永日愁如醉臺榭綠陰濃薰風細燕子巢方¶
就盆池小新荷蔽恰是逍遙際單夾衣裳半籠軟玉肌¶
體　石榴美艷一撮紅綃比窓外數脩篁寒相倚有箇¶
闗心處難相見空凝睇行坐深閨裏懶更妝梳自知新¶
來憔悴¶
<pb:KR4j0075_WYG_007-12a>¶
　　卜算子¶
樽前一曲歌歌裏千重意纔欲歌時淚已流恨更多於¶
淚　試問緣何事不語渾如醉我亦情多不忍聞怕和¶
我成憔悴¶
　李元膺(南京/教官)¶
　　洞仙歌¶
雪雲散盡放曉晴庭院楊栁於人便青眼更風流多處¶
一點梅心相映逺約畧顰輕笑淺　一年春好處不在¶
<pb:KR4j0075_WYG_007-12b>¶
濃芳小艷疎香最嬌軟到清明時候百紫千紅花正亂¶
已失春風一半早占取韶光共追游但莫管春寒醉紅¶
自暖¶
　　又(雨/)¶
廉纎細雨殢東風如困縈斷千絲為誰恨向楚宫一夢¶
多少悲涼無處問愁到而今未盡　分明都是涙泣栁¶
沾花長與騷人伴孤悶記當年得意處酒力方酣怯輕¶
寒玉爐香潤又豈識情懷苦難禁對點滴簷聲夜寒燈¶
<pb:KR4j0075_WYG_007-13a>¶
暈¶
　　茶瓶兒(悼亡/)¶
去年相逢深院宇海棠下曾歌金縷歌罷花如雨翠羅¶
衫上點點紅無數　今嵗重尋攜手處空物是人非春¶
暮回首青門路亂英飛絮相逐東風去¶
　　思佳客¶
寂寞秋千兩畫旗日長花影轉階遲燕驚午夢週遮語¶
蜨困春遊落拓飛　思往事入顰眉栁梢陰重又當時¶
<pb:KR4j0075_WYG_007-13b>¶
薄情風絮難拘束吹過東牆不肯歸¶
　孫　洙(字巨源廣陵人舉進士/元豐中官翰林學士)¶
　　菩薩鬘(記恨/)¶
樓頭尚有三通鼓何須扺死催人去上馬苦匆匆琵琶¶
曲未終　回頭凝望處那更廉纎雨謾道玉為堂玉堂¶
今夜長(黄叔暘云孫公于元豐間為翰苑與李端愿太/尉往來尤數會一日鎖院宣召者至其家則出)¶
(數十輩蹤跡得之于李氏時李新納妾能琵琶公飲不/肯去而迫于宣命入院幾二鼓矣遂草三制罷復作此)¶
(長短句以記别恨/遲明遣以示李)¶
<pb:KR4j0075_WYG_007-14a>¶
　朱　服(字行中烏程人熈寧中進士甲科累官國子/司業起居舍人以直龍圖閣知潤州徙泉婺)¶
　　　　(寧廬壽五州紹聖初召為中書舍人厯禮部/侍郎坐與蘇軾游貶海州團練副使蘄州安)¶
　　　　(置改興/國軍卒)¶
　　漁家傲(東陽郡齋作/)¶
小雨纎纎風細細萬家楊栁青烟裏戀樹濕花飛不起¶
愁無際和春付與東流水　九十光陰能有㡬金龜解¶
盡留無計寄語東陽沽酒市&KR0184;一醉而今樂事他年涙¶
　章　楶(字質夫浦城人以蔭為孟州司戸參軍試禮/部第一以平夏州功累擢樞密直學士龍圖)¶
<pb:KR4j0075_WYG_007-14b>¶
　　　　(閣端明殿學士拜同知樞密院事卒贈右/銀青光祿大夫諡莊簡揮麈錄作莊敏)¶
　　水龍吟(栁花/)¶
燕忙鶯懶芳殘正堤上栁花飄墜輕飛亂舞點畫青林¶
全無才思閑趂游絲靜臨深院日長門閉傍珠簾散漫¶
埀埀欲下依前被風扶起　蘭帳玉人睡覺怪春衣雪¶
沾瓊綴繡牀漸滿香毬無數才圓却碎時見蜂兒仰粘¶
輕粉魚吞池水望章臺路杳金鞍游蕩有盈盈涙(黄叔/暘云)¶
(傍珠簾數語/形容盡矣)¶
<pb:KR4j0075_WYG_007-15a>¶
　舒　亶(字信道慈谿人試禮部第一累官御史丞/以罪斥終直龍圖閣待制卒贈直學士)¶
　　菩薩蠻¶
畫船撾鼔催君去髙樓把酒留君住去住若為情江頭¶
潮欲平　江潮容易得却是人南北今日此尊空知君¶
何日同(黄叔暘云此/詞極有味)¶
　　散天花¶
雲斷長空落葉秋寒江烟浪盡日隨舟西風偏解送離¶
愁聲聲南去鴈下汀洲　無奈多情去復留驪歌齊唱¶
<pb:KR4j0075_WYG_007-15b>¶
罷涙爭流悠悠别恨幾時休不堪殘酒醒凭危樓¶
　李清臣(字邦直魏人舉進士歴官知制誥翰林學士郎/遷尚書左丞罷為資政殿學士尋拜中書侍)¶
　　　　(以大學士知河南府徽宗初立入為門下/侍郎出知大名府卒贈金紫光祿大夫)¶
　　謁金門¶
楊花落燕子横穿朱閣苦恨春醪如水薄閒愁無處著¶
　綠野帶紅山落角桃杏參差殘萼厯厯危橋沙外泊¶
東風晚來惡¶
　王　詵(字晉卿太原人徙開封尚英宗女魏國大長/公主厯官定州觀察使開國公駙馬都尉贈)¶
<pb:KR4j0075_WYG_007-16a>¶
　　　　(昭化軍節度/使諡榮安)¶
　　　　(黄魯直云晉卿樂府清麗幽/逺工在江南諸賢季孟之間)¶
　　憶故人¶
燭影搖紅向夜闌乍酒醒心情懶尊前誰為唱陽闗離¶
恨天涯逺　無奈雲沉雨散凭闌干東風淚眼海棠開¶
後燕子來時黄昬庭院(能改齋漫錄都尉憶故人作徽/宗喜其詞意猶以不豐容宛轉)¶
(為憾遂令大晟府别撰腔周美成增益其詞而以首句/為名謂之燭影揺紅云  按原詞甚佳美成増益真所)¶
(謂續鳧/為鶴也)¶
<pb:KR4j0075_WYG_007-16b>¶
　　撼庭竹¶
綽略青梅弄春色真艷態堪惜經年費盡東君力有情¶
先到探春客無語泣寒香時暗度瑤席　月下風前空¶
悵望思攜手同摘畫欄倚遍無消息佳辰樂事再難得¶
還是夕陽天空暮雲凝碧¶
　趙令畤(字徳麟燕懿王𤣥孫元祐中簽書潁州公事/歴右朝請大夫改右監門衛大將軍營州防)¶
　　　　(禦使遷洪州觀察使襲封安定郡王尋遷寧/逺軍承宣使同知行在大宗正事贈開府儀)¶
　　　　(同三司有/聊復集)¶
<pb:KR4j0075_WYG_007-17a>¶
　　蝶戀花¶
欲減羅衣寒未去不巻珠簾人在深深處殘杏枝頭花¶
幾許啼紅止恨清明雨　盡日水沉香一縷宿酒醒遲¶
惱破春情緒飛燕又將歸信誤小屏風上西江路¶
　　烏夜啼¶
樓上縈簾弱絮牆頭礙月低花年年春事闗心事腸斷¶
欲棲鴉　舞鏡鸞衾翠減啼珠鳯蠟紅斜重門不鎖相¶
思夢依舊(一作/隨意)繞天涯¶
<pb:KR4j0075_WYG_007-17b>¶
　王安禮(字和甫安石弟/累官尚書左丞)¶
　　點絳唇¶
秋氣㣲涼夢迴明月穿羅幕井梧蕭索正遶南枝鵲¶
寶瑟塵生金鴈空零落情無托鬢雲慵掠不似君恩薄¶
　王安國(字平甫安石弟舉進士又舉茂才異等熈寧/初除西京國子教授終秘閣校理有王校理)¶
　　　　(集/)¶
　　清平樂¶
留春不住費盡鶯兒語滿地殘紅宫錦汚昨夜南園風¶
<pb:KR4j0075_WYG_007-18a>¶
雨　小憐初上琵琶曉來思遶天涯不肯畫堂朱户春¶
風自在楊花¶
　　減字木蘭花¶
畫橋流水雨濕落紅飛不起月破黄昬簾裡餘香馬上¶
聞　徘徊不語今夜夢魂何處去不似垂楊猶解飛花¶
入洞房¶
　曾　肇(字子開南豐人舉進士累官翰林學士兼侍/讀以龍圖閣學士提舉中太一宫崇寧中安)¶
　　　　(置汀州歸潤而卒紹興/初諡文昭有曲阜集)¶
<pb:KR4j0075_WYG_007-18b>¶
　　好事近(亳州秩滿歸江南别諸僚舊/)¶
嵗晩鳯山陰看盡楚天氷雪不待牡丹時候又使人輕¶
别　如今歸去老江南扁舟載風月不似畫梁雙燕有¶
重來時節¶
　晁冲之(字叔用一字川道鉅野/人有其茨集詞一巻)¶
　　感皇恩¶
蝴蜨滿西園啼鶯無數水閣橋南路凝竚兩行烟栁吹¶
落一池風絮秋千斜挂起人何處　把酒勸君閒愁莫¶
<pb:KR4j0075_WYG_007-19a>¶
訴留取笙歌住休去幾多春色怎禁許多風雨海棠花¶
謝也君知否¶
　　又¶
寒食不多時牡丹初賣小院重簾燕飛礙昨宵風雨尚¶
有一分春在今朝猶自得陰晴快　熟睡起來宿酲微¶
帶不惜羅襟搵眉黛日長梳洗看看花影移改笑拈雙¶
杏子連枝戴¶
　　臨江仙¶
<pb:KR4j0075_WYG_007-19b>¶
憶昔西池池上飲年年多少歡娛别來不寄一行書尋¶
常相見了猶道不如初　安穩錦屏今夜夢月明好渡¶
江湖相思休問定何如情知春去後管得落花無¶
　　上林春慢(上元/)¶
帽落宫花衣惹御香鳯輦晩來初過鶴降詔飛龍銜(一/作)¶
(擎/)燭戲端門萬枝燈火滿城車馬對明月有誰閒坐任¶
狂游更許傍禁街不扄金鎖　玉樓人暗中擲果珠簾¶
下笑著春衫裊娜素蛾遶釵輕蟬撲鬢埀埀栁絲梅朶¶
<pb:KR4j0075_WYG_007-20a>¶
夜䦨飲散但贏得翠翹雙軃醉歸來又重向曉窓梳裹¶
　　傳言玉女(前題/)¶
一夜東風吹散栁梢殘雪御樓烟暖對鰲山綵結簫鼓¶
向晩鳯輦初回宫闕千門燈火九衢風月　繡閣人人¶
乍嬉遊困又歇艷妝初試把珠簾半掲嬌波溜人手撚¶
玉梅低説相逢長是上元時節¶
　秦　覯(字少章/觀弟)¶
　　黄金縷(足司馬才仲夢/中蘇小小詞)¶
<pb:KR4j0075_WYG_007-20b>¶
妾本(一作/在)錢塘江上住花落花開不管(一作/記)流年度燕¶
子銜將春色去紗窓㡬陣黄梅雨(一作黄昬㡬/度瀟湘雨)　斜插¶
(一作/蟬鬢)犀梳雲半(一作/欲)吐檀板輕敲(一作/新聲)唱徹黄金縷夢¶
斷綵雲(一作酒/醒夢回)無覔處夜(一作/凄)涼明月生南浦¶
　王　觀(字通叟官翰林學士賦應制詞宣仁太后以/其近䙝謫之自號逐客一云官大理寺丞知)¶
　　　　(江都縣事有/冠栁集一巻)¶
　　　　(黄叔暘云通叟詞名冠栁至踏青一詞風流/楚楚又不獨冠栁詞之上也  陳質齋云逐)¶
　　　　(客詞格不高以冠/栁自名則可見矣)¶
<pb:KR4j0075_WYG_007-21a>¶
　　清平樂(應制/)¶
黄金殿裏燭影雙龍戲勸得官家真箇醉進酒猶呼萬¶
嵗　折旋舞徹伊州君恩與整搔頭一夜御前宣住六¶
宫多少人愁(耆舊續閒作王仲甫字明之語按/王介字仲甫衢州人好為助  詩)¶
　　慶清朝慢(踏青/)¶
調雨為酥催氷作水東君分付春還何人便將輕暖點¶
破殘寒結伴踏青去好平頭鞋子小雙鸞烟郊外望中¶
秀色如有無間　晴則箇陰則箇餖飣得天氣有許多¶
<pb:KR4j0075_WYG_007-21b>¶
般須教撩花撥栁爭要先看不道吳綾繡襪香泥斜沁¶
幾行斑東風巧盡收翠綠吹上眉山¶
　　菩薩鬘¶
單于吹落山頭月漫漫江上沙如雪誰唱縷金衣水寒¶
船舫稀　蘆花楓葉浦憶抱琵琶語身未發長沙夢魂¶
先到家¶
　　生查子¶
闗山魂夢長塞鴈音書少兩鬢可憐青一夜相思老¶
<pb:KR4j0075_WYG_007-22a>¶
歸傍碧紗窓説與人人道真箇别離難不似相逢好¶
　　臨江仙¶
别浦相逢何草草扁舟兩岸埀楊繡屏珠箔綺香囊酒¶
深歌拍緩愁入翠眉長　燕子歸來人去也此時無奈¶
昬黄桃花應似我柔腸不禁㣲雨流淚濕紅妝¶
　¶
　¶
　¶
<pb:KR4j0075_WYG_007-22b>¶
　¶
　¶
　¶
　¶
　¶
　¶
　¶
　詞綜巻七¶
