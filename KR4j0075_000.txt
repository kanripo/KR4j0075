# -*- mode: mandoku-view; -*-
#+TITLE: 詞綜
#+DATE: 2015-08-25 00:49:55.938888
#+PROPERTY: ID KR4j0075
#+PROPERTY: BASEEDITION WYG    
#+PROPERTY: JUAN 提要
<pb:KR4j0075_WYG_000-1a>¶
欽定四庫全書　　　　　集部十¶
　詞綜　　　　　　　　　詞曲類二(詞選之屬/)¶
　　提要¶
　　　　(臣/)等謹案詞綜三十巻¶
　　　國朝秀水朱彞尊編其同時増定者則桐鄉汪¶
　　　　森也所採唐宋金元詞通五百餘家於専集¶
　　　　諸選本之外凡稗官野紀中有片詞足録者¶
　　　　輒為採掇故多他選未見之作其調名句讀¶
<pb:KR4j0075_WYG_000-1b>¶
　　　　為他選所淆舛及姓氏爵里之誤皆詳考而¶
　　　　訂正之其去取亦具有鑒别葢彞尊本工於¶
　　　　填詞平日嘗以姜䕫為詞家正宗而張輯盧¶
　　　　祖臯史達祖吳文英蒋捷王沂孫張炎周密¶
　　　　為之羽翼謂自此以後得其門者或寡又謂¶
　　　　小令當法汴京以前慢詞則取諸南渡又謂¶
　　　　論詞必出于雅正故曽慥録雅詞鮦陽居士¶
　　　　輯復雅又盛稱絶妙好詞甄録之當其立説¶
<pb:KR4j0075_WYG_000-2a>¶
　　　　大抵精確故其所選能簡擇不茍如此以視¶
　　　　花間草堂諸編勝之逺矣乾隆四十五年九¶
　　　　月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
#+PROPERTY: JUAN 發凡
<pb:KR4j0075_WYG_000-3a>¶
　詞綜發凡　　　　　　　　　　朱彝尊篹¶
唐宋以來作者長短句每别為一編不入集中以是散¶
　佚最易常熟呉氏訥彚有宋元百家詞抄傳絶少未¶
　見全書近日毛氏晉刻有汲古閣六十家宋詞頗有¶
　裨于學者是編所錄半屬抄本白門則借之周上舍¶
　雪客黄徴士俞邰京師則借之宋員外牧仲成進士¶
　容若呉下則借之徐太史健菴里門則借之曹侍郎¶
　秋岳餘則汪子晉賢購諸呉興藏書家互為參定其¶
<pb:KR4j0075_WYG_000-3b>¶
　已經選輯者南唐二主詞集一巻馮延巳陽春錄一¶
　巻潘閬逍遥詞一巻林逋和靖先生集詞晏殊珠玉¶
　詞一巻歐陽修六一居士詞三巻王安石半山老人¶
　詞一巻晏幾道小山詞二巻張先子野詞一巻栁永¶
　樂章集九巻蘇軾東坡居士詞二巻黄庭堅琴趣外¶
　篇二巻秦觀淮海詞三巻晁補之詞一巻陳師道後¶
　山長短句二巻李之儀姑溪集詞二巻賀鑄東山寓¶
　聲樂府三巻毛滂東堂詞二巻杜安世詞一巻黄裳¶
<pb:KR4j0075_WYG_000-4a>¶
　演山集詞二巻葛勝仲丹陽詞一巻周紫芝竹坡居¶
　士樂府三巻謝逸溪堂詞一巻謝薖竹友詞一巻葛¶
　郯信齋詞一巻廖行之省齋詩餘周邦彦清真集三¶
　巻晁端禮閑齋琴趣外篇一巻徐伸青山樂府一巻¶
　吕渭老詞一巻徐積節孝集附詞陳瓘了齋詞一巻¶
　王安中初寮集詞一巻向子諲酒邊集四巻蔡伸友¶
　古詞一巻王庭珪盧溪詞二巻葉夢得石林詞一巻¶
　王之道相山居士詞二巻向鎬樂齋詞二巻沈瀛竹¶
<pb:KR4j0075_WYG_000-4b>¶
　齋詞一巻劉弇雲龍集詞一巻汪藻浮溪文粹附詞¶
　趙師俠坦菴長短句一巻陳與義無住詞一巻劉一¶
　止苕溪詞一巻趙長卿惜香樂府十巻王灼頥堂詞¶
　一巻張綱華陽老人長短句岳珂金陀粹編家集附¶
　詞張元幹蘆川詞一巻鄧肅栟櫚集詞一巻劉子翬¶
　屏山集附詞張掄蓮社詞一巻朱敦儒樵歌三巻曽¶
　覿海野詞一巻楊無咎逃禪詞三巻侯寘孏窟詞一¶
　巻曽惇詞一巻朱雍梅詞一巻辛棄疾稼軒樂府十¶
<pb:KR4j0075_WYG_000-5a>¶
　二巻范成大石湖詞一巻黄公度知稼翁詞一巻葛¶
　立方歸愚詞一巻張孝祥于湖詞一巻程垓書舟雅¶
　詞二巻韓元吉焦尾集詞一巻周必大近體樂府一¶
　巻倪偁綺川詞一巻姚述堯簫臺公餘詞一巻京鏜¶
　松坡居士樂府一巻朱熹晦庵詞一巻洪适盤洲集¶
　詞二巻呉儆竹洲詞一巻楊萬里誠齋樂府一巻李¶
　處全晦庵詞一巻丘崈文定公詞一巻羅願鄂州小¶
　集附詞劉克莊後村别調一巻趙彦端介庵詞四巻¶
<pb:KR4j0075_WYG_000-5b>¶
　管鑑養拙堂詞一巻張鎡玉照堂詞一巻劉擬招山¶
　集樂章程泌銘水集詞一巻王千秋審齋詞一巻姜¶
　䕫白石詞一巻陸游渭南集詞二巻陳亮龍川集詞¶
　二巻劉過龍洲詞一巻楊炎西樵語業一巻張輯東¶
　澤綺語債一巻謝懋静寄居士樂章二巻黄機竹齋¶
　詩餘一巻劉鎮隨如百詠呉禮之順受老人詞五巻¶
　許棐梅屋詩餘一巻戴復古石屏詞一巻毛幵樵隠¶
　詞一巻洪咨䕫平齋詞一巻郭應祥笑笑詞一巻盧¶
<pb:KR4j0075_WYG_000-6a>¶
　祖臯蒲江詞一巻髙觀國竹屋癡語一巻史達祖梅¶
　溪詞二巻汪莘方壺存稿詞二巻呉潜履齋詩餘三¶
　巻李昴英文溪詞一巻趙以夫虚齋樂府二巻陳經¶
　國龜峰詞一巻方岳秋厓先生小稿詞四巻張榘芸¶
　窓詞一巻洪瑹空同詞一巻方千里和清真詞一巻¶
　楊澤民續和清真詞一巻盧炳哄堂詞一巻沈端節¶
　克齋詞一巻黄昇散花庵詞一巻嚴羽滄浪集附詞¶
　王以寧詞一巻呉文英夢牕甲乙丙丁稿四巻蔣㨗¶
<pb:KR4j0075_WYG_000-6b>¶
　竹山詞一巻陳允平日湖漁唱二巻周密草窓詞二¶
　巻王沂孫碧山樂府二巻張炎玉田詞二巻石孝友¶
　金谷遺音一巻林正大風雅遺音四巻張矩梅淵詞¶
　陳徳武白雪遺音一巻文天祥文山集詞一巻王鼎¶
　翁遺集附詞何夢桂潜齋詞一巻惠洪石門文字禪¶
　附詞葛長庚海璚詞二巻李清照漱玉集一巻朱淑¶
　真斷腸集一巻韓玉東浦詞一巻段克巳遯齋樂府¶
　一巻段成已菊軒樂府一巻元好問遺山樂府二巻¶
<pb:KR4j0075_WYG_000-7a>¶
　許衡魯齋集附詞程鉅夫雪樓集詞一巻王惲秋澗¶
　集詞四巻趙孟頫松雪詞一巻劉因樵庵詞一巻汪¶
　宗臣紫岩集附詞呉澄草廬詞一巻虞集道園學古¶
　錄詞一巻宋褧燕石集詞一巻劉詵桂隠集附詞曹¶
　伯啟漢泉漫稿詞一巻許有壬圭塘小藁詞一巻薩¶
　都拉雁門集詞一巻張翥蜕岩詞二巻袁易静春詞¶
　一巻沈禧竹窓詞一巻洪希文續軒渠集詞一巻張¶
　可乆小山樂府二巻喬吉惺惺老人樂府一巻張埜¶
<pb:KR4j0075_WYG_000-7b>¶
　古山樂府一巻倪瓉清閟閣詞一巻顧瑛玉山璞附¶
　詞陶宗儀南村集附詞邵亨貞蛾術詞選四巻凌雲¶
　翰柘溪集詞一巻王行半軒集詞一巻張雨貞居詞¶
　一巻凡百六十餘家雖已覽觀未入選者楊杰無為¶
　集徐經孫文惠集徐鹿卿清正集魏了翁鶴山詞王¶
　義山稼軒類稿又順齋樂府虚靖真君詞洞𤣥珠玉¶
　集凡八家¶
藏書家編目錄詞集多不見収惟莆田陳氏書錄解題¶
<pb:KR4j0075_WYG_000-8a>¶
　論其大畧鄱陽馬氏采入通考志中所載晁冲之具¶
　茨集王觀冠栁集趙令畤聊復集蘓庠後湖集万俟¶
　雅言大聲集陳克赤城詞康與之順菴樂府趙鼎得¶
　全居士集劉光祖鶴林詞左譽筠菴長短句姚寛西¶
　溪居士樂府蘇泂泠然閣集嚴仁清江款乃詞孫惟¶
　信花翁詞魏子敬詞王武子詞李洪兄弟花萼集呉¶
　激東山集蔡松年蕭閑公集舊本散失未經寓目或¶
　詩集雖在而詞則闕如僅於選本中錄其一二至于¶
<pb:KR4j0075_WYG_000-8b>¶
　汪元量水雲詞蔡柟浩歌集黄人傑可軒曲林黄定¶
　鳯城詞曺冠燕喜集馬寧祖退圃詞呉鎰敬齋詞袁¶
　去華詞侯延慶退齋詞黄談澗壑詞林淳定齋詩餘¶
　鄧元漫堂集王大受近情集張孝忠野適堂詞劉徳¶
　秀黙軒詞鍾將之岫雲詞徐得之西園鼓吹李叔猷¶
　東老詞方信儒好菴游戲陳從古洮湖詞韓子耕蕭¶
　閒詞隻字未見此外軼者尚多海内収藏之家或有¶
　存本倘許借觀願仿曽氏雅詞之例别為拾遺附于¶
<pb:KR4j0075_WYG_000-9a>¶
　巻末¶
世人言詞必稱北宋然詞至南宋始極其工至宋季而¶
　始極其變姜堯章氏最為傑出惜乎白石樂府五巻¶
　今僅存二十餘闋也東澤綺語傳亦寥寥至施乘之¶
　孫季蕃盛以詞鳴沈伯時樂府指迷亦為矜譽今求¶
　其集不可復覩周公謹陳君衡王聖與集雖抄傳公¶
　謹賦西湖十景當日屬和者甚衆而今集無之花草¶
　粹編載有君衡二詞陸輔之詞㫖載有聖與霜天曉¶
<pb:KR4j0075_WYG_000-9b>¶
　角等調中語均今集所無至張叔夏詞集晉賢所購¶
　合之牧仲員外雪客上舍所抄暨常熟呉氏百家詞¶
　本較對無異以為完書頃呉門錢進士宮聲相遇都¶
　亭謂家有藏本乃陶南村手書多至三百闋則予所¶
　見猶未及半漏萬之譏殆不免矣¶
古詞選本若家宴集謫仙集蘭畹集復雅歌辭類分樂¶
　章羣公詩餘後編五十大曲萬曲類編及草牕周氏¶
　選皆軼不傳獨草堂詩餘所収最下最傳三百年來¶
<pb:KR4j0075_WYG_000-10a>¶
　學者守為兔園冊無惑乎詞之不振也是集兼采趙¶
　𢎞基花間集黄昇花庵絶妙詞中興以來絶妙詞陳¶
　景沂全芳備祖樂府元好問中州樂府彭致中鳴鶴¶
　餘音鳯林書院元詞樂府補題許有孚圭塘款乃集¶
　顧梧芳尊前集楊慎詞林萬選陳耀文花草粹編沈¶
　際飛草堂詩餘廣集茅映詞的卓人月詞統諸書務¶
　去陳言歸于正始至如曽慥樂府雅詞天機餘錦采¶
　入花草粹編趙粹夫陽春白雪集見李開先小山樂¶
<pb:KR4j0075_WYG_000-10b>¶
　府後序則諸書嘉隆間猶未散軼而天機碎錦片玉¶
　珠璣二集聞江都藏書家有之又如百一選曲太平¶
　樂府詩酒餘音仙音妙選樂府新聲樂府羣珠樂府¶
　羣玉曲海之内定有詞章可采惜俱未之見也¶
向客太原見晉祠石刻多北宋人唱和詞而平遥縣治¶
　西古寺廡下有金人所作小令勒石嵌壁令工人搨¶
　回經十餘年簡之故簏則已為䑕嚙盡是集成未克¶
　採入深以為恨計海内名山苔龕石壁宋元人留題¶
<pb:KR4j0075_WYG_000-11a>¶
　長短句尚多好事君子惠我片楮無異雙金也¶
詞有當時盛傳乆而翻逸者遺珠片玉往往見于稗官¶
　載紀是編自百川學海古今小説唐宋叢書曽氏類¶
　説呉氏能改齋漫錄阮氏詩話總龜胡氏苕溪漁隠¶
　叢話陶氏説郛啇氏裨海陸氏説海陳氏秘笈外繙¶
　閲小説又不下數十家片詞足采輒事筆疏故多他¶
　選未見之作庶幾一開生面佐予討論編纂者汪子¶
　而外則安丘曹舍人升六無錫嚴徴士蓀友江都汪¶
<pb:KR4j0075_WYG_000-11b>¶
　舍人季甪宜興陳徴士其年華亭錢舍人葆馚呉江¶
　俞處士無殊休寧汪上舍周士季青錢塘龔主事天¶
　石同郡俞處士右吉沈上舍融谷繆處士天自沈布¶
　衣覃九葉舍人元禮李徴士武曽布衣分虎沈秀才¶
　山子柯孝廉翰周浦布衣傅功暨門人周灊岳也鏤¶
　版未竟而錢葉二君相繼奄逝可為泫然¶
詞人姓氏爵里選家書法不一先系爵後書名者花間¶
　集中州樂府體也書字於官爵下者絶妙詞選體也¶
<pb:KR4j0075_WYG_000-12a>¶
　書名者全芳備祖體也書字者草堂體也冠别字於¶
　姓名之前者鳯林書院體也至楊氏詞林萬選陳氏¶
　花草粹編或書名或書字或書别字或書官或書集¶
　覽者茫然莫究其世次甚有别本以朱三十五樵歌¶
　為秋娘作者良可大噱是集考之正史參以地志傳¶
　紀小説以集歸人以字歸名得十之八九論世之功¶
　柯子寓匏有焉¶
周布衣青士隠於㕓市於書無所不闚辨證古今字句¶
<pb:KR4j0075_WYG_000-12b>¶
　音韻之譌輒極精當是集藉其校讎如史梅溪綺羅¶
　香後闋還被春潮晩急原係六字為句草堂坊本脱¶
　去晩字諸本因之周晴川十六字令眠月影穿窓白¶
　玉錢原係眠字為句選本譌作明字遂以明月影為¶
　句歐陽永叔越溪春結語沈麝不燒金鴨玲瓏月照¶
　梨花並係六字句坊本譌玲為冷瓏為籠遂以七字¶
　五字為句徳祐太學生祝英臺近那人何處怎知道¶
　愁來不去譌不為又一字之乖全㫖皆失今悉為改¶
<pb:KR4j0075_WYG_000-13a>¶
　正他如蘇子瞻念奴嬌則從容齋隨筆汪彦章㸃絳¶
　唇則從能改齋漫錄王晉卿燭影揺紅則從漫錄去¶
　其前闋李后主臨江仙則從耆舊續聞補其結語其¶
　餘糾定難更僕數坊間雖有圖譜倚聲者宜攷質焉¶
四聲二十八調各有其倫栁屯田樂章集有同一曲名¶
　字數長短不齊分入各調者姜石帚湘月詞注云此¶
　念奴嬌之鬲指聲也則曲同字數同而湘月念奴嬌¶
　調實不同合之為一非矣詞固有一曲而各異其名¶
<pb:KR4j0075_WYG_000-13b>¶
　者是選悉依集本不敢更易審音者度無勿知似不¶
　必比而同之也¶
張子野弔林君復詩烟雨詞亾草更青蔡君謨寄李良¶
　定詩多麗新詞到海邊一篇之工見之吟咏山抹微¶
　雲秦學士露華倒影栁屯田曉風殘月栁三變滴粉¶
　搓酥左與言一句之工形諸口號當日風尚所存甄¶
　藻自爾不爽故是集多綴宋元人評語有明用修元¶
　美諸家品騭容有未當或置不錄焉¶
<pb:KR4j0075_WYG_000-14a>¶
宣政而後士大夫争為獻壽之詞聨篇累牘殊無意味¶
　至魏華父則非此不作矣是集于千百之中止存一¶
　二雖華甫亦置不錄也¶
元人小曲如乾荷葉天淨沙凭欄人平湖樂(一名小/桃紅)等¶
　調平上去三聲並用往往編入詞集然按之宋詞如¶
　戚氏西江月換巢鸞鳯少年心惜分釵漁家傲(杜安/世集)¶
　(中/體)諸闋巳為曲韻濫觴矣是集間有采錄葢倣楊氏¶
　詞林萬選之例覽者幸勿以詞曲混一為訕¶
<pb:KR4j0075_WYG_000-14b>¶
言情之作易流於穢此宋人選詞多以雅為目法秀道¶
　人語涪翁曰作艶詞當墮犂舌地獄正指涪翁一等¶
　體製而言耳填詞最雅無過石帚草堂詩餘不登其¶
　隻字見胡浩立春吉席之作蜜殊咏桂之章亟収巻¶
　中可謂無目者也甚而易静兵要寓聲于望江南張¶
　用成悟真篇按調為西江月詞至此亦不幸極矣是¶
　集於黄九之作去取特嚴不敢曲徇後山之説¶
宋人編集歌詞長者曰慢短者曰令初無中調長調之¶
<pb:KR4j0075_WYG_000-15a>¶
　目自顧從敬編草堂詞以臆見分之後遂相沿殊屬¶
　牽率嵗在癸丑舍舘京師宣武門右與葆馚舍人户¶
　庭相望予輯是書葆馚輯詞&KR1384;辨晰體製以字數多¶
　寡為先後最為精密計一千調編為三十巻比年聞¶
　更増益予所見鳴鴆餘音洞𤣥金玉集及他抄本曲¶
　調異同詞&KR1384;未經采入者約又百餘惜未遑郵寄今¶
　葆馚逝矣遺書在笥雕刻無期誠倚聲家之闕事也¶
花間體製調即是題如女冠子則詠女道士河瀆神則¶
<pb:KR4j0075_WYG_000-15b>¶
　為送迎神曲虞美人則詠虞姬是也宋人詞集大約¶
　無題自花庵草堂増入閨情閨思四時景等題深為¶
　可憎今俱準集本刪去¶
明初作手若楊孟載高季廸劉伯温輩皆温雅芊麗咀¶
　宮含啇李昌祺王達善瞿宗吉之流亦能接武至錢¶
　唐馬浩瀾以詞名東南陳言穢語俗氣薫入骨髓殆¶
　不可醫周白川夏公謹諸老間有硬語楊用修王元¶
　美則强作解事均與樂章未諧然三百年中豈無合¶
<pb:KR4j0075_WYG_000-16a>¶
　作當遍搜文集發其幽光編為二集繼是編之後¶
古今詞話一書博訪未得詞人瑣事散見各家詩話及¶
　傳記小説中捃拾需時是集未能附綴將仿孟棨本¶
　事詩計敏夫唐詩紀事别為一集以資談柄近呉江¶
　徐徴士電發著詞苑叢譚一書可云先獲我心當讓¶
　其單行矣¶
　¶
　¶
<pb:KR4j0075_WYG_000-16b>¶
　¶
　¶
　¶
　¶
　¶
　¶
　¶
　詞綜發凡¶
