# -*- mode: mandoku-view; -*-
#+TITLE: 詞綜
#+DATE: 2015-08-25 00:49:56.522516
#+PROPERTY: ID KR4j0075
#+PROPERTY: BASEEDITION WYG    
#+PROPERTY: JUAN 卷三十
<pb:KR4j0075_WYG_030-1a>¶
欽定四庫全書¶
　詞綜巻三十¶
　　　　　　　　　　翰林院檢討朱彛尊編¶
　　元詞五十八首¶
　　　張　埜(五首/)　　　　呉　鎭(一首/)¶
　　　倪　瓚(五首/)　　　　顧德輝(三首/)¶
　　　陶宗儀(二首/)　　　　汪　斌(一首/)¶
　　　邵亨貞(十二首/)　　　沈景高(一首/)¶
<pb:KR4j0075_WYG_030-1b>¶
　　　羅　慶(一首/)　　　　唐桂芳(一首/)¶
　　　凌雲翰(一首/)　　　　王　行(三首/)¶
　　　楊樵雲(三首/)　　　　周晴川(一首/)¶
　　　張半湖(一首/)　　　　蕭東父(一首/)¶
　　　黄水村(一首/)　　　　傅安扎爾(一首/)¶
　　　無名氏(三首/)　　　　張　雨(七首/)¶
　　　滕　賓(二首/)　　　　劉燕哥(一首/)¶
　　　陳鳯儀(一首/)¶
<pb:KR4j0075_WYG_030-2a>¶
　張　埜(字埜夫邯鄲人有/古山樂府二巻)¶
　　水龍吟(游絲/)¶
落花天氣初晴隨風幾縷來何處飄飄冉冉悠悠颺颺¶
欲畱還去雪繭新抽青蟲暗墜簷蛛輕度㸔垂虹百尺¶
縈迴不下似欲繫春光住　憑仗何人收取付天孫雲¶
綃機杼浮踪浪跡忍教長伴章臺飛絮惹起閑愁織成¶
離恨萬端千緒望天涯盡日柔情不斷又閑庭暮¶
　　又(皇慶癸丑重九登南髙峯寄栁湯佐同知/)¶
<pb:KR4j0075_WYG_030-2b>¶
重陽何處登臨玉驄慣識南山路秋空絶頂西風兩鬢¶
白雲雙屨浙浦寒潮蘇堤畫舸呉宫烟樹不一尊瓊露¶
數聲金縷將此景成虚負　試覓舊題詩句早斕斑雨¶
苔無數瓊泉寶瑟不堪重記泛觴流羽笑撚黄花閑尋¶
紅葉故人何處倚危欄北望燕雲晻靄又征鴻暮¶
　　石州慢¶
紅雨西園香雪東風還又春暮當時雙槳悠悠送客綠¶
波南浦陽關一闋至今隱隱餘音眼前渾是分攜處此¶
<pb:KR4j0075_WYG_030-3a>¶
恨有誰知倚欄無語　凝竚天涯幾許離情化作暮雲¶
千縷過盡征鴻依舊歸期無據京塵染袂故人應念飄¶
零豈知翻被功名誤無處著羇愁滿春城烟雨¶
　　念奴嬌(賦白蓮用仲殊韻/)¶
水風清暑記平湖十里寒生紈素羅襪塵輕雲冉冉髣¶
髴凌波仙女雪艶明秋瓊肌沁露香滿西陵浦蘭舟一¶
葉月明曾到深處　誰念玉珮飄零翠房淒澹幾度相¶
思苦異地相㸔渾是夢忍把荷觴深注碧藕多絲霜莖¶
<pb:KR4j0075_WYG_030-3b>¶
有刺脉脉愁烟雨江雲撩亂倚欄終日凝竚¶
　　奪錦標(七夕/)¶
凉月横舟銀潢浸練萬里秋容如拭冉冉鸞驂鶴馭橋¶
倚高寒鵲飛空碧問歡情幾許早收拾新愁重織恨人¶
間會少離多萬古千秋今夕　誰念文園病客夜色沉¶
沉獨抱一天岑寂忍記穿鍼亭榭金鴨香寒玉徽塵積¶
凭新凉半枕又依稀行雲消息聽窓前淚雨浪浪夢裏¶
簷聲猶滴¶
<pb:KR4j0075_WYG_030-4a>¶
　呉　鎭(字仲圭/嘉興人)¶
　　漁父詞(題麐溪沈彦實處士畫册/)¶
紅葉村西日影餘黄蘆灘畔月痕初輕撥棹且歸與挂¶
起漁竿不釣魚¶
　倪　瓚(字元鎭無錫人有清/閟閣遺稿詞一巻)¶
　　人月圓¶
傷心莫問前朝事重上越王臺鷓鴣啼處東風草綠殘¶
照花開　悵然孤嘯青山故國喬朩蒼苔當時明月依¶
<pb:KR4j0075_WYG_030-4b>¶
依素影何處飛來¶
　　又¶
驚迴一枕當年夢漁唱起南津畫屏雲嶂池塘春草無¶
限消魂　舊家應在梧桐覆井楊栁藏門閑身空老孤¶
篷聽雨燈火江村¶
　　栁梢青(贈伎小璚英/)¶
樓上玉笙吹徹白露冷飛璚珮玦黛淺含顰香殘栖夢¶
子規啼月　揚州往事荒凉有多少愁縈思結燕語空¶
<pb:KR4j0075_WYG_030-5a>¶
津鷗盟寒渚畫欄飄雪¶
　　江城子(感舊/)¶
窓前翠影濕芭蕉雨瀟瀟思無聊夢入鄉園山水碧迢¶
迢依舊當年行樂地香徑杳綠苔饒　沉香火底坐吹¶
簫憶嬌嬈想風標同歩芙蓉花畔赤欄橋漁唱一聲驚¶
夢斷無處覓不堪招¶
　　小桃紅¶
一江秋水淡寒烟水影明如練眼底離愁數行鴈雪晴¶
<pb:KR4j0075_WYG_030-5b>¶
天　綠蘋紅蓼參差見呉歌蕩槳一聲哀怨驚起白鷗¶
眠¶
　顧德輝(一名阿瑛字仲瑛崑山人舉茂才署會稽教/諭力辭不就後以子思封武畧將軍錢塘縣)¶
　　　　(男晩稱金粟道人/有玉山草堂集)¶
　　蝶戀花(陳浩然招游觀音山宴張氏樓徐姬楚蘭/佐酒以琵琶度曲郯雲臺為之心醉口占)¶
春江暖漲桃花水畫舫珠簾載酒東風裏四面青山青¶
似洗白雲不斷山中起　過眼韶華渾有幾玉手佳人¶
笑把琵琶理枉殺雲臺標外史斷腸只合江州死¶
<pb:KR4j0075_WYG_030-6a>¶
　　青玉案¶
春寒惻惻春隂薄整半月春蕭索晴日朝來升屋角樹¶
頭幽烏對調新語語罷雙飛却　紅入花腮青入萼盡¶
不爽花期約可恨狂風空自惡曉來一陣晩來一陣難¶
道都吹落¶
　　清平樂(和石民瞻題桐花道人巻/)¶
鳯簫聲度十二瑤臺暮開遍瓊花千萬樹纔入謝家詩¶
句　仙人酌我流霞夢中知在誰家酒醒休扶上馬為¶
<pb:KR4j0075_WYG_030-6b>¶
君一洗琵琶¶
　陶宗儀(字九成台州人流/寓松江有南村集)¶
　　念奴嬌(九日有感次韻/)¶
黄花白髪又匆匆佳節感今懷昔雨覆雲翻無限態故¶
國寒烟榛棘杜老漂零沈郎痩損此意天應識劃然長¶
嘯不知身是孤客　呼酒謾撥清愁玉奴頻勸兩臉添¶
春色眼底生平空四海倦拂紅塵風幘戲馬臺荒登龍¶
人老往事休追惜山林無恙也須容我高屐¶
<pb:KR4j0075_WYG_030-7a>¶
　　南浦¶
如此好溪山羡雲屏九疊波影涵素暖翠隔紅塵空明¶
裏著我扁舟容與高歌鼓枻鷗邊長是尋盟去頭白江¶
南㸔不了何况幾番風雨　畫圖依約天開蕩清暉别¶
有越中眞趣孤嘯拓篷窓幽情遠都在酒瓢茶具水葓¶
搖晩月明一笛潮生浦欲問漁郎無恙否回首武陵何¶
許¶
　汪　斌(字以質績溪/人有雲坡集)¶
<pb:KR4j0075_WYG_030-7b>¶
　　蝶戀花(送春/)¶
芳草天涯猶未歇暗綠稀紅栁絮纔飄雪有意送春還¶
惜别杜鵑爭奈催歸切　繡閣無人簾半掲苦憶邊城¶
十載音書絶惟有東風無異說年年來趂梅花月¶
　邵亨貞(字復孺號清溪華亭/人有蛾術詞選四巻)¶
　　浣溪沙¶
西子湖頭三月天半篙新漲栁如烟十年不上斷橋船¶
　百媚燕姬紅錦瑟五花宛馬紫絲鞭年年春色暗相¶
<pb:KR4j0075_WYG_030-8a>¶
牽¶
　　後庭花¶
銅壺更漏殘紅妝春夢䦨江上花無語天涯人未還倚¶
樓閑月明千里隔江何處山¶
　　又¶
刺船鸚鵡洲題詩黄鶴樓金谷銅駝夢湘雲楚水愁少¶
年遊好懷依舊故人還在不¶
　　凭欄人(題曹雲西贈伎小畫/)¶
<pb:KR4j0075_WYG_030-8b>¶
誰寫江南一叚秋妝㸃錢塘蘇小樓樓中多少愁楚山¶
無盡頭¶
　　掃花遊(春晩次南金韻/)¶
栁花巷陌悄不見銅駝采香芳侣畫樓在否幾東風怨¶
笛凭欄日暮一片閑情尚繞斜陽錦樹黯無語記花外¶
馬嘶曾送人去　風景長暗度奈好夢微茫艶懷清苦¶
後期巳誤剪燭花未卜故人來處水驛相逢待説當年¶
恨賦寄愁與鳯城東舊時行旅¶
<pb:KR4j0075_WYG_030-9a>¶
　　祝英臺近(和雲西老人秋懷韻/)¶
普天雲深夜雨幽興到何許風拍疎簾燈影逗窓戸自¶
從暝宿河橋露聽江笛久不記舊遊湘楚　正無緒可¶
奈滿目清商蕭蕭五陵樹斜掩屏山腸斷庾郎賦幾回¶
思遶蘋花夢尋蘭棹怕驚起故溪鷗鷺¶
　　沁園春(美人眉/)¶
巧鬬彎環纎凝嫵媚明妝未收似江亭曉望遙山拂翠¶
宫簾暮捲新月横鈎掃黛嫌濃塗鉛訝淺能畫張郎不¶
<pb:KR4j0075_WYG_030-9b>¶
自由傷春倦為皺多無力翻做嬌羞　塡來不滿横秋¶
料著得人間多少愁記魚箋緘啓背人偷斂鴈鈿交併¶
運指輕柔有喜先占長顰難效栁葉輕黄今在不雙尖¶
鎖試臨鸞一展依舊風流¶
　　又(目/)¶
漆㸃塡眶鳯梢侵鬢天然俊生記隔花瞥見疎星烱烱¶
倚欄凝注止水盈盈端正窺簾瞢騰並枕睥睨檀郎長¶
是青端相久待嫣然一笑密意將成　困酣曾被鶯驚¶
<pb:KR4j0075_WYG_030-10a>¶
强臨鏡挼挱猶未醒憶帳中親見似嫌羅密尊前相顧¶
翻怕燈明醉後㸔承歌䦨鬬弄幾度孜孜頻送情難忘¶
處是鮫綃揾透别淚雙零¶
　　蘭陵王(歲晩憶王彥强作/)¶
暮天碧長是登臨望極松江上雲冷鴈稀立盡斜陽耿¶
相憶凭欄起歎息人隔呉王故國年華晩烟水正深難¶
折梅花寄寒驛　東風舊遊歴記草暗書簾苔滿吟屐¶
無情征斾催離席嗟月墮寒影夜移清漏依稀曾向夢¶
<pb:KR4j0075_WYG_030-10b>¶
裏識恍疑見顔色　空惜鬢毛白恨莫趂金鞍猶誤塵¶
跡何時弭棹蘇臺側共漉酒紗帽故歌瑤瑟春來雙燕¶
定到否舊巷陌¶
　　摸魚子(呉門九日次魏彥文韻/)¶
鴈來時晩寒初勁青燈搖動窓戸商聲暗起鄰牆樹觸¶
景亂愁還聚秋又暮奈合造淒凉無處無笳鼓狂吟醉¶
舞記滿帽簪花分籌藉草騎馬忘歸路　懷人遠有恨¶
憑誰寄語虛名長是相誤天涯節序渾非舊畱得滿城¶
<pb:KR4j0075_WYG_030-11a>¶
風雨心萬縷謾自喜孤高不惹沾泥絮羇懷倦訴好分¶
付兒曹耘鉏三徑早晩賦歸去¶
　　又(乙已九日/)¶
記年時滿城風雨姑蘇臺下重九客樓已辦登臨屐曾¶
為好山回首延竚久望翠壁嶙峋閑却題詩手相逢野¶
叟强笑折黄花亂簪烏帽來與共尊酒　流光去肯為¶
閑人宿畱驚心節序依舊西風只管吹蓬鬢病骨尚堪¶
馳驟官渡口便擬喚扁舟往問江潭栁明年健否縱世¶
<pb:KR4j0075_WYG_030-11b>¶
故無情未應遲暮姑負此時候¶
　　齊天樂(甲戌清明雨中/)¶
離歌一曲江南暮依稀㶚橋回首立馬東風送人南浦¶
認得當年楊栁梨花過後悄不見鄰牆弄梅纎手綺陌¶
東頭箇人還似舊時否　相如近來病久縱腰圍暗減¶
猶未全瘦宿酒昏燈重門夜雨寒食清明依舊新愁謾¶
有第一是傷心粉銷紅溜待約明朝問舟官渡口¶
　沈景高(烏程/人)¶
<pb:KR4j0075_WYG_030-12a>¶
　　沁園春(和劉龍洲指甲/)¶
新脱魚鱗平分鵞管愛勒眉彎記搯恨香蕉愁悰細説¶
劃情嫰竹怨曲新翻纔貼梅鈿旋挑鉛粉繡領重交猶¶
道寒嬌無奈笑輕拈杏帶淺掲湘斑　宫棋也學偷彈¶
時綰就同心羞自㸔解傳杯頻賭藏&KR0848;羅袖歸鞭重數¶
刻印䦨干暗解綃囊倦調瑤瑟餵蕊鶯兒繡閣間凝情¶
處把瓜犀謾剝消遣春閑(俞焯云景高舊家子也余見/此詞纎麗可愛因定交焉)¶
　羅　慶¶
<pb:KR4j0075_WYG_030-12b>¶
　　水調歌頭(遊武夷/)¶
雨晴山潑翠溪淨水拖藍閑來共陪杖屨邂逅已成三¶
齒齒清泉白石歩歩碧桃翠竹是處輙幽探行到釣臺¶
下怪樹䕃空潭　踏芳洲尋别館履巉巖壺天日月長¶
在雲氣滿東南沽得一尊濁酒喚取山花谿鳥聽我醉¶
中談異日再過此端為解征驂¶
　唐桂芳(字仲寔新安人以薦授建寜路崇安縣教諭/遷南雄路儒學正學者稱白雲先生所著有)¶
　　　　(武夷/稿)¶
<pb:KR4j0075_WYG_030-13a>¶
　　水調歌頭(前題次和/)¶
武夷最佳處晴氣碧於藍遠瞻崖壑溪曲六六與三三¶
莫問塵生滄海休歎鶴歸華表好景且容探鐵笛破龍¶
睡黑雨滿深潭　笑神仙畱蜕骨閲空巖幾人蹭蹬不¶
遇太史滯周南最好擅塲老子筆底文章如許何必事¶
清談暫憩桃花下白馬税飛驂¶
　凌雲翰(字彦翀錢唐人至正巳亥登鄉試榜授紹興/路蘭亭書院山長不赴退居呉興梅林村號)¶
　　　　(避俗翁有柘/軒集詞一巻)¶
<pb:KR4j0075_WYG_030-13b>¶
　　蝶戀花¶
過雨春波浮鴨綠草閣三間人在清溪曲舊種小桃多¶
映竹亂紅遮斷松邊屋　有客抱琴穿翠麓隔水呼舟¶
應是憐幽獨歴歴武陵如在目幾時同借仙源宿¶
　王　行(字止仲長洲人有/半軒集詞一巻)¶
　　如夢令(題雪景便面/)¶
滿眼落花飛絮回首瓊林玉樹驢背是何人得了㶚橋¶
詩句歸去歸去春到故園深處¶
<pb:KR4j0075_WYG_030-14a>¶
　　虞美人(顧氏隱居/)¶
黄花翠竹臨溪處正是幽人住不嫌拄杖破蒼苔便道¶
有時隂雨也須來　隔簾塵土紛紛起久厭襄陽市若¶
能招我作西鄰從此一溪春水兩家分¶
　　又(鄒氏隱居/)¶
白雲紅樹秋山下一片江南畫門前流水帶晴沙更是¶
繞籬寒菊正開花　如何眼底逢佳處偏許幽人住也¶
須來此結茅茨莫待有人相寄草堂資¶
<pb:KR4j0075_WYG_030-14b>¶
　楊樵雲(涂川/人)¶
　　滿庭芳(影/)¶
只道空烟又疑流水依依却是行雲了然相對又是夢¶
紛紜半面春風圖畫黄金在難鑄昭君溪橋斷梅花晴¶
雪端的白三分　眞眞難喚醒三年抽藕織得橊裠甚¶
徘徊窺鏡交翼鸞文一片飛花來去并刀快剪取晴紋¶
無情處分明著眼强半滯春醺¶
　　水龍吟(夢/)¶
<pb:KR4j0075_WYG_030-15a>¶
多情不在分明繡窓日日花隂午依依雲絮溶溶香雪¶
覻他尋路一滴東風怎生消得翠苞紅栩被疎鐘敲斷¶
流鶯喚起但長記弓彎舞　定是相思入骨到如今月¶
痕同醉教人枉了若還眞箇匆匆如此全未惺鬆纈紋¶
生眼胡牀猶據算從前總是無憑待説與如何寄¶
　　小樓連苑(梅/)¶
一枝斜墮牆腰向人顫裊如相媚是誰剪取斷雲零玉¶
輕輕妝綴不是幽人如何能到水邊沙際又匆匆過了¶
<pb:KR4j0075_WYG_030-15b>¶
春風半面儘長把重門閉　只管相思成夢道無情又¶
關鄉意蒼苔半畝如今已是鹿胎田地甚欲追陪却嫌¶
花下翠環解語待何時月轉幽房醉了不教歸去¶
　周晴川¶
　　　　(程雪樓云予於近世諸家樂府惟清眞犂然/當于心晴川殊有宗風雨坐空山試閲一解)¶
　　　　(便如輕衫駿騎上下五陵/花發鶯啼垂楊拂面時也)¶
　　十六字令¶
眠月影穿窓白玉錢無人弄移過枕函邊(按十六字令/即蒼梧謠也)¶
<pb:KR4j0075_WYG_030-16a>¶
(張安國集中三首蔡伸道集中一首其首俱以一字句/斷今本訛眠字為明遂作三字句斷非也是詞見天機)¶
(餘錦係周晴川作今相沿刻周美成/然片玉集無此其不係美成明矣)¶
　張半湖¶
　　掃花游¶
栁絲曵綠正荳雨初晴水天清夏石榴綻也㸔猩紅萬¶
㸃倚亭欹榭𤨏闥深中料想酒䦨歌罷日將下是那處¶
藕花香勝沉麝　窓外風竹打似戛玉敲金送聲瀟灑¶
共觀古畫喚石鼎烹茶細商幽話寶鴨烟消天外新蟾¶
<pb:KR4j0075_WYG_030-16b>¶
低掛凉無價又丁東數聲簷馬¶
　蕭東父¶
　　齊天樂¶
扇鸞收影驚秋晩梧桐又鳴疎雨翠箔凉多繡囊香減¶
陡覺簟氷如許温存誰與更禁得荒苔露蛩相訴恨結¶
愁縈風刀難剪幾千縷　閑思前事易遠悵舊歡無據¶
月墮湘浦軟玉分裯膩雲侵枕猶憶吹蘭低語如今最¶
苦甚怕見燈昏夢游間阻怨殺嬌癡綠窓還𡁲否¶
<pb:KR4j0075_WYG_030-17a>¶
　黄水村¶
　　解連環(春夢/)¶
鳯樓倚倦正海棠睡足錦香衾軟似不似霧閣雲牕擁¶
絶妙輕盈霎時曾見屏裏呉山又依約獸環半掩乍教¶
人覻了疑假疑眞一種凄怨　游絲落花滿院料當時¶
錯怪杏梁歸燕謾記得栩栩多情似蝴蝶飛來撲翻輕¶
扇偷眼簾帷早不見畫眉人面但凝思紅生半臉枕痕一線¶
　博安扎爾¶
<pb:KR4j0075_WYG_030-17b>¶
　　鴨頭綠(錢塘懷古/)¶
靜中㸔記昔日淮山隱隱宛若虎踞龍盤下樊襄指揮¶
湘漢鞭雲騎圍繞江干勢不成三時當混一過唐之數¶
不為難陳橋驛孤兒寡婦久假當還　挂征帆龍舟催¶
發紫宸初巻朝班禁庭空土花暈碧輦路悄呵喝聲乾¶
縱餘得西湖風景花栁亦凋殘去國三千游仙一夢依¶
然天淡夕陽間昨宵也一輪明月還照臨安¶
　馬致遠(號東/籬)¶
<pb:KR4j0075_WYG_030-18a>¶
　　天淨沙(見老學叢談/)¶
枯藤老樹昏鴉小橋流水平沙古道淒風痩馬夕陽西¶
下斷腸人在天涯¶
　　又¶
平沙細草斑斑曲溪流水潺潺塞上清秋早寒一聲新¶
鴈黄雲紅葉青山¶
　　又¶
西風塞上胡笳月明馬上琵琶那抵昭君怨多李陵臺¶
<pb:KR4j0075_WYG_030-18b>¶
下淡烟衰草黄沙¶
　張　雨(字伯雨號貞居杭州人宋崇國公九成/之裔蚤游方外居茅山自號句曲外史)¶
　　燕山亭(楊梅/)¶
鶴頂珠圓蝟肌粟聚寶葉揉藍初洗親剪翠柯遠贈筠¶
籠脉脉紅泉流齒骨換丹砂笑尚帶儒酸風味誰記曾¶
問譜西泠綠隂青子　君家幾度樽前摘天上繁星伴¶
人同醉纎手素盤歴亂殷紅浮沉半壺脂水珍果同時¶
惟醉寫來禽青李爭似為越女呉姬染指¶
<pb:KR4j0075_WYG_030-19a>¶
　　滿江紅(玉簮次班彦功韻/)¶
玉導纎長頓化作雲英香莢風弄影綠鬟撩亂搔頭斜¶
插璞小還思釵燕並叢幽畧比蕉心狹㸔柔鬚㸃綴半¶
開時微烘蠟　氷筯瘦瓊林滑芳徑底誰偷掐怕夜凉¶
消得錦圍紅匝鵞管不禁仙露重蜜脾勝借清香發待¶
使君絶妙好詞成須彈壓¶
　　雪獅兒(賦梅次仇山村韻/)¶
含香弄粉便勾引游騎尋芳城南城北别有西村斷港¶
<pb:KR4j0075_WYG_030-19b>¶
氷澌微綠孤山路熟伴老鶴晩先尋宿怕凍損三花兩¶
蕊寒泉幽谷　幾番花影濯足記歸來醉臥雪深平屋¶
春夢無憑鬢底閙蛾爭撲不如圖畫相對展官奴風竹¶
燒黄燭(一作/獨)自聽瓶笙調曲¶
　　蝶戀花(新栁/)¶
誰道鵞兒黄似酒對酒新鵞得似垂絲栁鉛粉泥金初¶
染就年年春雪消時候　一縷柔情能斷否雨重烟輕¶
無力縈窓牖試㸔溪南隂十畝落花都聚紅雲帚¶
<pb:KR4j0075_WYG_030-20a>¶
　　早春怨(擬白石/)¶
眄得春來春寒春困陡頓無聊半剔殘缸片時春夢過¶
了元宵　空山暮暮朝朝到此際無魂可消却倚東風¶
水如衣帶草似裙腰¶
　　朝中措(早春書易𤣥九曲新居壁/)¶
草堂移住古城隈堂後水平階要結柴桑鄰里不須鷗¶
鷺驚猜　行㕑竹裏園官菜把野老山杯説與定巢新¶
燕杏花開了重來¶
<pb:KR4j0075_WYG_030-20b>¶
　　太常引(題李仁仲畫舫/)¶
莫將西子比西湖千古一陶朱生怕在樓居也用著風¶
帆短蒲　銀瓶索酒并刀斫鱠船背錦糢糊堤上早傳¶
呼是那箇烟波釣徒¶
　滕　賓(字玉霄睢陽人官江西儒學/提舉後棄家入天台為道士)¶
　　鵲橋仙¶
斜陽一抹青山數㸃萬里澄江如練蕭風吹落櫓聲遙¶
又喚起寒雲片片　殘鴉古渡瘦驢村店漸覺樓頭人¶
<pb:KR4j0075_WYG_030-21a>¶
遠桃花流水小橋東是那箇柴門半掩¶
　　齊天樂(華光閣誌别分韻得與字/)¶
片帆呼度西山曲匆匆載將春去路入翠寒浪翻紅暖¶
一枕欹眠烟雨酒朋詩侣儘醉舞狂歌氣吞呉楚一樣¶
風流依然猶是晉風度　人生如此良遇問碧翁何意¶
萍蓬教聚句落瑤臺香霏珠唾驚倒世間兒女渭川雲¶
樹悵後夜相思玉蟾明處怕有新詩鴈來頻寄與¶
　劉燕哥(伎/女)¶
<pb:KR4j0075_WYG_030-21b>¶
　　太常引(餞劉參議歸山東/)¶
故人别我出陽關無計鎖雕鞍今古别離難兀誰畫蛾¶
眉遠山　一樽别酒一聲杜宇寂寞又春殘明月小樓¶
間第一夜相思淚彈¶
　陳鳯儀(成都/樂伎)¶
　　一絡索(送别/)¶
蜀江春色濃如霧擁雙旌歸去海棠也似别君難一㸃¶
㸃啼紅雨　此去馬蹄何處向沙堤新路禁林賜宴賞¶
<pb:KR4j0075_WYG_030-22a>¶
花時還憶著西樓否¶
　¶
　¶
　¶
　¶
　¶
　¶
　¶
<pb:KR4j0075_WYG_030-22b>¶
　¶
　¶
　¶
　¶
　¶
　¶
　¶
　詞綜巻三十¶
