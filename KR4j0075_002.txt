# -*- mode: mandoku-view; -*-
#+TITLE: 詞綜
#+DATE: 2015-08-25 00:49:55.969034
#+PROPERTY: ID KR4j0075
#+PROPERTY: BASEEDITION WYG    
#+PROPERTY: JUAN 卷二
<pb:KR4j0075_WYG_002-1a>¶
欽定四庫全書¶
　詞綜巻二¶
　　　　　　　　　　翰林院檢討朱彜尊編¶
　　五代十國詞七十二首¶
　　　後唐莊宗(二首/)　　　蜀主王衍(一首/)¶
　　　蜀主孟㫤(一首/)　　　南唐中宗李景(二首/)¶
　　　南唐後主李煜(十一首/)和　凝(四首/)¶
　　　韋　莊(十九首/)　　　薛昭藴(四首/)¶
<pb:KR4j0075_WYG_002-1b>¶
　　　牛　嶠(七首/)　　　　毛文鍚(八首/)¶
　　　牛希濟(二首/)　　　　歐陽烱(十一首/)¶
　後唐莊宗皇帝¶
　　一葉落¶
一葉落褰朱箔此時景物正蕭索畫樓月影寒西風吹¶
羅幕吹羅幕往事思量著¶
　　憶仙姿¶
曽宴桃源深洞一曲舞鸞(一作/清歌)歌鳯長記别伊時和淚¶
<pb:KR4j0075_WYG_002-2a>¶
出門相送如夢如夢殘月落花烟重¶
　蜀主王衍¶
　　醉妝詞¶
者邊走那邊走只是尋花栁那邊走者邊走莫厭金杯¶
酒(北夢瑣言云蜀主衍嘗裹小巾其尖如錐宫女多/衣道服簪蓮花冠施臙脂夾臉號醉妝作此詞)¶
　蜀主孟昶¶
　　玉樓春(夜起避暑摩訶池上作/)¶
氷肌玉骨清無汗水殿風來暗香滿繡簾一㸃月窺人¶
<pb:KR4j0075_WYG_002-2b>¶
欹枕釵横雲鬢亂　起來瓊戸啟無聲時見疎星渡河¶
漢屈指西風幾時來只恐流年暗中換(按蘇子瞻洞仙/歌本櫽括此詞)¶
(然未免反有/㸃金之憾)¶
　南唐中宗李景¶
　　山花子¶
菡萏香銷翠葉殘西風愁起綠波間還與韶光共憔悴¶
不堪看　細雨夢回雞塞逺小樓吹徹玉笙寒多少淚¶
珠何限恨倚䦨干¶
<pb:KR4j0075_WYG_002-3a>¶
　　又¶
手巻真珠上玉鈎依前春恨鎖重樓風裏落花誰是主¶
思悠悠　青鳥不傳雲外信丁香空結雨中愁回首淥¶
波三峡暮接天流¶
　後主李煜¶
　　相見歡¶
林花謝了春紅太匆匆無奈朝來寒雨晩來風　胭脂¶
淚相留醉幾時重自是人生長恨水長東¶
<pb:KR4j0075_WYG_002-3b>¶
　　又¶
無言獨上西樓月如鈎寂寞梧桐深院鎖清秋　剪不¶
斷理還亂是離愁别是一般滋味在心頭(黄叔暘云此/詞最悽惋所)¶
(謂亡國之/音哀以思)¶
　　清平樂¶
别來春半觸目愁腸斷砌下落梅如雪亂拂了一身還¶
滿　雁來音信無憑路遙歸夢難成離恨恰如春草更¶
行更逺還生¶
<pb:KR4j0075_WYG_002-4a>¶
　　浪淘沙¶
簾外雨潺潺春意闌珊羅衾不暖五更寒夢裏不知身¶
是客一晌貪歡　獨自暮凭欄無限江山别時容易見¶
時難流水落花歸去也天上人間(蔡絛云含/思悽惋)¶
　　又¶
往事只堪哀對景難排秋風庭院蘚侵階一行珠簾閒¶
不巻終日誰來　金劒已沈埋壯氣蒿萊晩凉天静月¶
華開想得玉樓瑤殿影空照秦淮¶
<pb:KR4j0075_WYG_002-4b>¶
　　玉樓春¶
晩妝初了明肌雪春殿嬪娥魚貫列鳯簫聲斷水雲閒¶
重按霓裳歌遍徹　臨風誰更飄香屑醉拍䦨干情未¶
切歸時休放燭花紅待踏馬蹄清夜月¶
　　子夜¶
花明月暗籠(一作/飛)輕霧今宵好向郎邊去剗(一作/&KR1651;)襪步¶
香階(一作/苔)手提金縷鞋　畫堂南畔見一晌偎人顫好¶
(一作/奴)為出(一作/去)來難教君恣意憐¶
<pb:KR4j0075_WYG_002-5a>¶
　　又¶
人生愁恨何能免消魂獨我情何限故國夢重歸覺來¶
雙淚垂　髙樓誰與上長記秋晴望往事已成空還如¶
一夢中¶
　　虞美人¶
風廻小院庭蕪綠栁眼春相續凭欄半日獨無言依舊¶
竹聲新月似當年　笙歌未散樽罍在池面氷初解燭¶
眀香暗畫樓深滿鬢清霜殘雪思難禁¶
<pb:KR4j0075_WYG_002-5b>¶
　　又¶
春花秋月何時了往事知多少小樓昨夜又東風故國¶
不堪回首月明中　雕欄玉砌應猶在只是朱顔改問¶
君能有幾多愁恰似一江春水向東流¶
　　臨江仙¶
櫻桃落盡春歸去蜨翻輕粉雙飛子規啼月小樓西玉¶
鈎羅幕惆悵暮烟垂　别巷寂寥人散後望殘烟草低¶
迷爐香閒裊鳯凰兒空持羅帶回首恨依依(蘇子由云/凄凉怨慕)¶
<pb:KR4j0075_WYG_002-6a>¶
(真亡國之聲也句按是詞相傳後主在圍城中賦未就/而城破闕後三  劉延仲補之云何時重聴玉驄嘶撲)¶
(簾栁絮依約夢回時而耆舊/續聞所載故是全作當從之)¶
　和　凝(字成績鄆州人舉進士仕後唐知制誥翰林/學士晉天福中拜中書侍郎同中書門下平)¶
　　　　(章事歸後漢拜太子太/傅封魯國公有紅葉稿)¶
　　春光好¶
蘋葉軟杏花明畫船輕雙浴鴛鴦出綠汀棹歌聲　春¶
水無風無浪春天半雨半晴紅粉相隨南浦晩幾含情¶
　　采桑子¶
<pb:KR4j0075_WYG_002-6b>¶
蝤蠐領上訶梨子繡帶雙垂椒戸閒時競學樗蒲賭荔¶
枝　叢頭鞋子紅編細裙窣金絲無事嚬眉春思翻教¶
阿母疑¶
　　河滿子¶
寫得魚牋無限其如花鎖春輝目斷巫山雲雨空敎殘¶
夢依依却愛薫香小鴨羡他長在屏幃¶
　　漁父¶
白芷汀寒立鷺鶿蘋風輕剪浪花時烟羃羃日遲遲香¶
<pb:KR4j0075_WYG_002-7a>¶
引芙蓉惹釣絲¶
　韋　莊(字端巳杜陵人乾寧元年進士入蜀王建辟/掌書記尋召為起居舍人建表留之後為蜀)¶
　　　　(散騎常侍判中書/門下事有浣花集)¶
　　菩薩蠻¶
紅樓别夜堪惆悵香燈半捲流蘇帳殘月出門時美人¶
和淚辭　琵琶金翠羽絃上黄鶯語勸我早歸家綠窓¶
人似花¶
　　又¶
<pb:KR4j0075_WYG_002-7b>¶
人人盡説江南好遊人只合江南老春水碧於天畫船¶
聴雨眠　罏邊人似月皓腕凝霜雪未老莫還鄉還鄉¶
須斷腸¶
　　又¶
如今却憶江南樂當時年少春衫薄騎馬倚斜橋滿樓¶
紅袖招　翠屏金屈曲醉入花叢宿此度見花枝白頭¶
誓不歸¶
　　又¶
<pb:KR4j0075_WYG_002-8a>¶
洛陽城裏春光好洛陽才子他鄉老栁暗魏王堤此時¶
心轉迷　桃花春水淥水上鴛鴦浴凝恨對斜暉憶君¶
君不知¶
　　歸國遙¶
金翡翠為我南飛傳我意罨畫橋邊春水幾年花下醉¶
　别後只知相愧淚珠難逺寄羅幙繡幃鴛被舊歡如¶
夢裏¶
　　應天長¶
<pb:KR4j0075_WYG_002-8b>¶
綠槐隂裏黄鸝語深院無人春晝午畫簾垂金鳯舞寂¶
寞繡屏香一炷　碧天雲無定處空有夢魂來去夜夜¶
綠窓風雨斷腸君信否¶
　　又¶
别來半嵗音書絶一寸離腸千萬結難相見易相别又¶
是玉樓花似雪　暗相思無處説惆悵夜來烟月想得¶
此時情切淚沾紅袖黦¶
　　荷葉杯¶
<pb:KR4j0075_WYG_002-9a>¶
絶代佳人難得傾國花下見無期一雙愁黛逺山眉不¶
忍更思惟　閒掩翠屏金鳯殘夢羅幕畫堂空碧天無¶
路信難通惆悵舊房櫳(古今詞話云韋莊以才名寓蜀/王建割據遂覊留之莊有寵人)¶
(姿質艶麗兼善詞翰建聞之托以敎内人為詞强莊奪/去莊追念悒怏作小重山及此詞情意悽怨人相傳播)¶
(盛行於時姬後傳/聞之遂不食而卒)¶
　　又¶
記得那年花下深夜初識謝娘時水堂西面畫簾垂攜¶
手暗相期　惆悵曉鶯殘月相别從此隔音塵如今俱¶
<pb:KR4j0075_WYG_002-9b>¶
是異鄉人相見更無因¶
　　清平樂¶
野花芳草寂寞闗山道栁吐金絲鶯語早惆悵香閨暗¶
老　羅帶悔結同心獨凭朱欄思深夢覺半牀斜月小¶
窓風觸鳴琴¶
　　又¶
鶯啼殘月繡閣香燈滅門外馬嘶郎欲别正是落花時¶
節　妝成不畫蛾眉含愁獨倚金扉去路香塵莫掃掃¶
<pb:KR4j0075_WYG_002-10a>¶
即郎去歸遲¶
　　河傳¶
何處烟雨隋堤春暮栁色葱蘢畫橈金縷翠旗髙颭香¶
風水光融　青娥殿脚春妝媚輕雲裏綽約司花妓江¶
都宮闕清淮月映迷樓古今愁¶
　　又¶
春晩風暖錦城花滿狂殺游人玉鞭金勒尋勝馳驟輕¶
塵惜良晨　翠蛾争勸臨卭酒纖纖手拂面垂絲栁歸¶
<pb:KR4j0075_WYG_002-10b>¶
時烟裏鍾鼓正是黄昏暗銷魂¶
　　又¶
錦浦春女繡衣金縷霧薄雲輕花深栁暗時節正是清¶
明雨初晴　玉鞭魂斷烟霞路鶯鶯語一望巫山雨香¶
塵隱映遙望翠檻紅樓黛眉愁¶
　　訴衷情¶
燭燼香殘簾半巻夢初驚花欲謝深夜月籠明何處按¶
歌聲輕輕舞衣塵暗生負春情¶
<pb:KR4j0075_WYG_002-11a>¶
　　又¶
碧沼紅芳烟雨浄倚蘭橈垂玉珮交帶裊纖腰鴛夢隔¶
星橋迢迢越羅香暗銷墜花翹¶
　　上行盃¶
芳草灞陵春岸栁烟深滿樓絃管一曲離聲腸寸斷¶
今日送君千萬紅鏤玉盤金鏤盞須勸珍重意莫辭滿¶
　　女冠子¶
四月十七正是去年今日别君時忍淚佯低面含羞半¶
<pb:KR4j0075_WYG_002-11b>¶
斂眉　不知魂巳斷空有夢相隨除却天邊月沒人知¶
　　更漏子¶
鐘鼓寒樓閣暝月照古桐金井深院閉小庭空落花香¶
露紅　烟栁重春霧薄燈背水窓髙閣閒倚户暗沾衣¶
待郎郎不歸¶
　薛昭藴(仕至/侍郎)¶
　　浣溪沙¶
粉上依稀有淚痕郡庭花落欲黄昏逺情深恨與誰論¶
<pb:KR4j0075_WYG_002-12a>¶
　記得去年寒食日延秋門外卓金輪日斜人散暗銷¶
魂¶
　　相見歡¶
羅襦繡袂香紅畫堂中細草平沙蕃馬小屏風　巻羅¶
幕凭妝閣思無窮暮雨輕烟魂斷隔簾櫳¶
　　女冠子¶
求仙去也翠鈿金箆盡捨入巖巒霧巻黄羅帔雲彫白¶
玉冠　野烟溪洞冷林月石橋寒静夜松風下禮天壇¶
<pb:KR4j0075_WYG_002-12b>¶
　　謁金門¶
春滿院疊損羅衣金線睡覺水精簾未巻簾前雙語燕¶
　斜掩金鋪一扇滿地落花千片早是相思腸欲斷忍¶
敎頻夢見¶
　牛　嶠(字松卿一字延峰隴西人乾符五年進士歴/官拾遺補尚書郎王建鎮蜀辟判官後仕蜀)¶
　　　　(為給/事中)¶
　　女冠子¶
錦江烟水卓女燒春濃美小檀霞繡帶芙蓉帳金釵芍¶
<pb:KR4j0075_WYG_002-13a>¶
藥花　額黄侵膩髮臂釧透紅紗栁暗鶯啼處認郎家¶
　　感恩多¶
兩條紅粉淚多少香閨意强攀桃李枝斂愁眉　陌上¶
鶯啼蜨舞栁花飛栁花飛願得郎心憶家還早歸¶
　　望江怨¶
東風急惜别花時手頻執羅幃愁復入　馬嘶殘雨春¶
蕪濕倚馬立寄語薄情郎粉香和淚泣¶
　　菩薩蠻¶
<pb:KR4j0075_WYG_002-13b>¶
舞裙香暖金泥鳯畫梁語燕驚殘夢門外栁花飛玉郎¶
猶未歸　愁匀紅粉淚眉剪春山翠何處是遼陽錦屏¶
春晝長¶
　　又¶
綠雲鬢上飛金雀愁眉斂翠春烟薄香閣掩芙蓉畫屏¶
山幾重　窓寒天欲曙猶結同心苣啼粉涴羅衣問郎¶
何日歸¶
　　西溪子¶
<pb:KR4j0075_WYG_002-14a>¶
捍撥雙盤金鳯蟬鬢玉釵揺動畫堂前人不語絃解語¶
彈到昭君怨處翠蛾愁不擡頭¶
　　江城子¶
鵁鶄飛起郡城東碧江空半灘風越王宮殿蘋葉藕花¶
中簾捲水樓魚浪起千片雪雨濛濛¶
　毛文錫(字平珪唐進士事蜀為翰林學士遷/内樞密使歴文思殿大學士司徒)¶
　　虞美人¶
鴛鴦對浴銀塘暖水面蒲梢短垂楊低拂麴塵波蛛絲¶
<pb:KR4j0075_WYG_002-14b>¶
結網露珠多滴圓荷　遙思桃葉呉江碧便是天涯隔¶
錦鱗紅鬛影沈沈相思空有夢相尋意難任¶
　　又¶
寳檀金縷鴛鴦枕綬帶盤宮錦夕陽低映小窓明南園¶
綠樹語鶯鶯夢難成　玉爐香暖頻添炷滿地飄輕絮¶
珠簾不捲度沈烟庭前閒立畫鞦韆艶陽天¶
　　更漏子¶
春夜闌春恨切花外子規啼月人不見夢難憑紅紗一¶
<pb:KR4j0075_WYG_002-15a>¶
㸃燈　偏怨别是芳節庭下丁香千結宵霧散曉霞輝¶
梁間雙燕飛¶
　　紗窓恨¶
新春燕子還來至一雙飛壘巢泥濕時時墜涴人衣¶
後園裏看百花發香風拂繡户金扉月照紗窓恨依依¶
　　又¶
雙雙蜨翅塗鉛粉咂花心綺窓繡户飛來穩畫堂隂¶
二三月愛隨飄絮伴落花來拂衣襟更剪輕羅片傅黄¶
<pb:KR4j0075_WYG_002-15b>¶
金¶
　　醉花間¶
休相問怕相問相問還添恨春水滿塘生鸂鶒還相趂¶
　昨夜雨霏霏臨明寒一陣偏憶戍樓人乆絶邊庭信¶
　　又¶
深相憶莫相憶相憶情難極銀漢是紅牆一帶遙相隔¶
　金盤珠露滴兩岸榆花白風搖玉珮清今夕為何夕¶
　　巫山一段雲¶
<pb:KR4j0075_WYG_002-16a>¶
雨霽巫山上雲輕映碧天逺風吹散又相連十二晩峯¶
前　暗濕啼猿樹髙籠過客船朝朝暮暮楚江邊幾度¶
降神仙¶
　牛希濟(嶠兄子仕蜀為御/史中丞降於後唐)¶
　　生查子¶
春山烟欲収天澹稀星少殘月臉邊眀别淚臨清曉¶
語巳(一本無/巳字)多情未了回首猶重道記得綠羅裙處處¶
憐芳草¶
<pb:KR4j0075_WYG_002-16b>¶
　　又¶
新月曲如眉未有團圞意紅豆不堪看滿眼相思淚¶
終日劈桃穰人在心兒裏兩朶隔牆花早晩成連理¶
　歐陽烱(事後蜀為中書舍人宣和/畫譜貫休傳云大學士)¶
　　三字令¶
春欲盡日遲遲牡丹時羅幌巻翠簾垂彩箋書紅粉淚¶
兩心知　人不在燕空歸負佳期香燼落枕函敧月分¶
明花淡薄惹相思¶
<pb:KR4j0075_WYG_002-17a>¶
　　南鄉子¶
嫰草如烟石榴花發海南天日暮江亭春影綠鴛鴦浴¶
水逺山長看不足¶
　　又¶
畫舸停橈槿花籬外竹横橋水上遊人沙上女廻顧笑¶
指芭蕉林裏住¶
　　又¶
岸逺沙平日斜歸路晩霞明孔雀自憐金翠尾臨水認¶
<pb:KR4j0075_WYG_002-17b>¶
得行人驚不起¶
　　又¶
洞口誰家木蘭船繫朩蘭花紅袖女郎相引去南浦笑¶
倚春風相對語¶
　　又¶
路入南中桄榔葉暗蓼花紅兩岸人家微雨後収紅豆¶
樹底纖纖擡素手¶
　　又¶
<pb:KR4j0075_WYG_002-18a>¶
袖斂鮫綃采香深洞笑相邀藤杖枝頭蘆酒滴鋪葵席¶
豆蔲花間趖晩日¶
　　賀聖朝¶
憶昔花間初識面紅袖半遮妝臉輕轉石榴裙帶故將¶
纖纖玉指偷撚雙鳯金線　碧梧桐鎖深深院誰料得¶
兩情何日敎繾綣羨春來雙燕飛到玉樓朝暮相見¶
　　江城子¶
曉日金陵岸草平落霞明水無情六代繁華暗逐逝波¶
<pb:KR4j0075_WYG_002-18b>¶
聲空有姑蘇臺上月如西子鏡照江城¶
　　鳯樓春¶
鳯髻綠雲叢深掩房櫳錦書通夢中相見覺來慵匀面¶
淚臉珠融因想玉郎何處去對淑景誰同　小樓中春¶
思無窮倚䦨凝望闇牽愁緒栁花飛趂東風斜日照簾¶
櫳羅幌香冷粉屏空海棠零落鶯語殘紅¶
　　清平樂¶
春來街砌春雨如絲細春徑滿飄紅杏蔕春燕舞隨風¶
<pb:KR4j0075_WYG_002-19a>¶
勢　春幡細縷春繒春閨一㸃春燈自是春心撩亂非¶
闗春夢無憑¶
　¶
　¶
　¶
　¶
　¶
　¶
<pb:KR4j0075_WYG_002-19b>¶
　¶
　¶
　¶
　¶
　¶
　¶
　¶
　詞綜巻二¶
