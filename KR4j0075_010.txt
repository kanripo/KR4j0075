# -*- mode: mandoku-view; -*-
#+TITLE: 詞綜
#+DATE: 2015-08-25 00:49:56.103082
#+PROPERTY: ID KR4j0075
#+PROPERTY: BASEEDITION WYG    
#+PROPERTY: JUAN 卷十
<pb:KR4j0075_WYG_010-1a>¶
欽定四庫全書¶
　詞綜巻十¶
　　　　　　　　　　翰林院檢討朱彛尊編¶
　　宋詞六十一首¶
　　　陳　克(六首/)　　　　李　祁(三首/)¶
　　　呂渭老(十七首/)　　　趙　企(一首/)¶
　　　李持正(一首/)　　　　王　采(二首/)¶
　　　韓　駒(一首/)　　　　徐　積(一首/)¶
<pb:KR4j0075_WYG_010-1b>¶
　　　何　籕(一首/)　　　　蔣子雲(一首/)¶
　　　宋齊愈(一首/)　　　　李　甲(四首/)¶
　　　夏　倪(一首/)　　　　沈㑹宗(四首/)¶
　　　廖世美(二首/)　　　　林少瞻(一首/)¶
　　　何大圭(一首/)　　　　沈公述(一首/)¶
　　　魯逸仲(一首/)　　　　何　㮚(一首/)¶
　　　陳　瓘(一首/)　　　　王安中(四首/)¶
　　　楊　适(一首/)　　　　方　喬(一首/)¶
<pb:KR4j0075_WYG_010-2a>¶
　　　李　玉(一首/)　　　　波子山(一首/)¶
　　　謝克家(一首/)¶
　陳　克(字子高臨海人僑寓金陵元豊間以呂/安老薦入幕府得官有赤城詞一巻)¶
　　　　(陳質齋云子高詞格頗/高麗晏周之流亞也)¶
　　菩薩鬘¶
赤欄橋盡香街直籠街細柳嬌無力金碧上晴空花晴¶
簾影紅　黃衫飛白馬日日青樓下醉眼不逢人午香¶
吹暗塵¶
<pb:KR4j0075_WYG_010-2b>¶
　　又¶
綠蕪牆遶靑苔院中庭日淡芭蕉巻蝴蜨上階飛風簾¶
自在埀　玉鈎雙語燕寶甃楊花轉幾處簸錢聲綠忩¶
春夢輕¶
　　謁金門¶
愁脉脉目斷江南江北烟樹重重芳信隔小樓山幾尺¶
　細草孤雲斜日一晌弄晴天色簾外落花飛不得東¶
風無氣力¶
<pb:KR4j0075_WYG_010-3a>¶
　　又¶
花滿院飛去飛來雙燕紅雨入簾寒不巻曉屏山六扇¶
　翠袖玉笙悽斷脉脉兩蛾愁淺消息不知郎近逺一¶
春長夢見(耆舊續聞云和凝詞拂水雙/飛來去燕曲檻小屏山六扇)¶
　　又¶
柳絲碧柳下人家寒食鶯語匆匆花寂寂玉階春蘚濕¶
　閑凭薰籠無力心事有誰知得檀炷繞忩燈背壁畫¶
簷殘雨滴¶
<pb:KR4j0075_WYG_010-3b>¶
　　臨江仙¶
四海十年兵不解朔塵直到江城歲華消盡客心驚疎¶
髯渾似雪衰涕欲生氷　送老虀鹽何處是我緣應在¶
吳興故人相望若為情别愁㴱夜雨孤影小忩燈¶
　李　祁(字蕭逺官至尚書郎宣/和間責監漢陽酒稅)¶
　　點絳脣¶
樓下清歌水流歌斷春風暮夢雲烟樹依約江南路¶
碧水黃沙夢到尋梅處花無數問花無語明月隨人去¶
<pb:KR4j0075_WYG_010-4a>¶
　　朝中措¶
郎官湖上探春迴初見照江梅過盡竹溪流水無人知¶
道花開　佳人何處江南夢逺殊未歸來喚取小叢教¶
看隔江烟雨樓臺¶
　　風蝶令¶
嫋嫋秋風起蕭蕭敗葉聲岳陽樓上聽哀箏樓下凄凉¶
江月為誰明　霧雨沉雲夢烟波渺洞庭可憐無處問¶
湘靈只有無情江水遶孤城¶
<pb:KR4j0075_WYG_010-4b>¶
　呂渭老(一作濵老字聖求秀州人/宣和末朝士有詞一巻)¶
　　　　(趙師秀云聖求詞婉媚/㴱窈視羙成耆卿伯仲)¶
　　薄倖¶
青樓春晩畫寂寂梳勻又懶乍聽得鴉啼鶯弄惹起新¶
愁無限記年時偷擲春心花間隔霧遙相見便角枕題¶
詩寳釵貰酒共醉青苔㴱院　怎忘得迴廊下携手處¶
花明月滿如今但暮雨蜂愁蜨恨小忩閑對芭蕉展却¶
誰拘管儘無言閑品秦箏淚滿參差鴈腰肢漸小心與¶
<pb:KR4j0075_WYG_010-5a>¶
楊花共逺¶
　　選冠子¶
雨溼花房風斜燕子池閣晝長春晚檀盤戰象寳局鋪¶
碁籌畫未分還嬾誰念少年齒怯梅酸病疎霞盞正青¶
錢遮路綠絲明水倦尋歌扇　空記得小閣題名紅箋¶
青製燈火夜㴱裁剪明眸似水妙語如絃不覺曉霜雞¶
喚聞道近來箏譜慵看金鋪長掩瘦一枝梅影回首江¶
南路逺¶
<pb:KR4j0075_WYG_010-5b>¶
　　念奴嬌(贈希文寵姬/)¶
暮雲收盡霽霞明高擁一輪寒玉簾影橫斜房户靜小¶
立啼紅簌簌素鯉頻傳蕉心微展雙蘂明紅燭開門疑¶
是故人敲撼忩竹　長記那裏西樓小寒忩靜盡掩風¶
箏鳴屋淚眼燈光情未盡儘覺語長更促短短霞杯温¶
温羅帊妙語書裙幅五湖何日小舟同泛春綠¶
　　情久長¶
氷梁跨水沉沉霽色遮千里怎向我小舟孤棹天外飄¶
<pb:KR4j0075_WYG_010-6a>¶
墜夜寒侵短髮睡不穩忩外寒風漸起嵗華暮蟾光射¶
雪碧瓦飄霜塵不動寒無際　雞咽荒郊夢也無歸計¶
擁綉枕斷魂殘魄清吟無味想伊睡起又念遠樓閣横¶
枝對倚待歸去西忩剪燭小閣凝香㴱翠幙饒春睡¶
　　滿路花(同柳仲脩在趙屯/)¶
西風晴日短小雨菊花寒斷雲低古木暗江天星娥尺¶
五佳約悞當年小語慿肩處猶記西園畫橋斜月闌干¶
　鳥蹄花落春信遣誰傳尚容清夜夢小留連青樓何¶
<pb:KR4j0075_WYG_010-6b>¶
處寳鏡注嬋娟應念紅箋事微暈春山背牕愁枕孤眠¶
　　浣溪沙¶
烟柳濛濛鵲做巢青青弱草帶斜橋鶯聲多在杏花梢¶
　逐伴不知春路逺見人時著小詞招阿誰有分伴吹¶
簫¶
　　南歌子¶
䇿杖穿花圃登臨嘯晚風無窮秋色蔽晴空遙見夕陽¶
江上捲飛蓬　鴈過菰蒲逺山遙夢寐通一林楓葉墮¶
<pb:KR4j0075_WYG_010-7a>¶
愁紅歸去暮烟深處聽疎鐘¶
　　祝英臺近¶
寳蟾明朱閣靜新燕近簾語還記元宵燈火小橋路逢¶
迎春筍柔微凌波纖穩悄不顧斗斜三鼓　甚無據誰¶
信一霎春愁鶯聲留不住柳色苔㾗風雨暗花圃細看¶
羅帶銀鈎綃巾香淚算不枉那時分付¶
　　江城子¶
曉參垂户宿酲醒坐南亭對疎星點點螢光偏向竹梢¶
<pb:KR4j0075_WYG_010-7b>¶
明望斷長空何處是雲葉亂彩霞橫　西樓依舊抱重¶
城小銀屏此時情鴉陣翻叢枯柳兩三聲欹枕欲尋初¶
夜夢雞唱逺曉蟾傾¶
　　小重山(七夕病中/)¶
半夜燈殘䑕上檠小忩風動竹月微明夢魂偏寄水西¶
亭琅玕碧花影弄蜻蜓　千里暮雲平南樓催上燭晩¶
來晴酒闌人散斗西傾天如水團扇樸流螢¶
　　減字朩蘭花¶
<pb:KR4j0075_WYG_010-8a>¶
雨簾高捲芳樹隂隂連别館凉氣侵樓蕉葉荷枝各自¶
秋　前溪夜舞化作驚鴻留不住愁損腰肢一桁香消¶
舊舞衣¶
　　江城子慢¶
新枝媚斜日花徑霽晩碧泛紅滴近寒食蜂蜨亂㸃檢¶
一城春色倦游客門外昏鴉啼夢破春心似遊絲飛逺¶
碧燕子又語斜簷行雲自沒消息　當時烏絲夜語約¶
桃花時候同醉瑤瑟甚端的看看是榆角楊花飛擲怎¶
<pb:KR4j0075_WYG_010-8b>¶
忘得斜倚紅樓回淚眼天如水沉沉連翠壁想伊不整¶
啼妝影簾側¶
　　百宜嬌¶
隙月埀箆亂蛬催織秋晩嫩凉房户燕拂簾旌䑕窺忩¶
網寂寂飛螢來去金鋪鎭掩謾記得花時南浦約重陽¶
萸糝菊英小樓遙夜歌舞　銀燭暗佳期細數簾幙漸¶
西風半忩秋雨葉底翻紅水靣皴碧燈火裁縫砧杵登¶
堂望極正霧鎖官槐歸路定須相將寳馬鈿車訪吹簫¶
<pb:KR4j0075_WYG_010-9a>¶
侶¶
　　夢玉人引¶
上危梯望畫閣逈繡簾埀曲水飄香小園鶯喚春歸舞¶
袖弓彎正滿城烟草凄迷結伴踏青趂蝴蜨雙飛　賞¶
心歡計從别後無意到西池自檢羅囊要尋紅葉留詩¶
懶約無慿據鶯花都不知怕人問強開懷細酌荼蘼¶
　　傾盃令¶
隔座藏鈎分曹射覆燭燄漸催三鼓箏按教坊新譜樓¶
<pb:KR4j0075_WYG_010-9b>¶
外月生春浦　徘徊爭忍忙歸去怕明朝無情風雨珍¶
花美酒團坐且作樽前笑侶¶
　　一落索¶
蟬帶殘聲移别樹晩凉房户秋風有意染黃花下幾點¶
凄凉雨　渺渺雙鴻飛去亂雲㴱處一山紅葉為誰愁¶
供不盡相思句¶
　　西江月慢¶
春風淡淡清畫永落英千尺桃杏散平郊晴蜂來往妙¶
<pb:KR4j0075_WYG_010-10a>¶
香飄擲傍畫橋煑酒靑帘綠楊風外數聲長笛記去年¶
紫陌朱門花下舊相識　向寳帕裁書慿燕翼望翠閣¶
烟林似織聞道春衣猶未整過禁烟寒食但記取角枕¶
題情東忩休悞這些端的更莫待靑子綠隂春事寂¶
　趙　企(字循道大觀/中宰績溪)¶
　　感皇恩¶
騎馬踏紅塵長安重到人面依然似花好舊歡纔展又¶
被新愁分了未成雲雨夢巫山曉　千里斷腸關山古¶
<pb:KR4j0075_WYG_010-10b>¶
道回首高城似天杳滿懐離恨付與落花啼鳥故人何¶
處也青春老¶
　李持正(字季秉政和五年進士歴知德/慶南劒潮陽三郡終朝請大夫)¶
　　明月逐人来(上元/)¶
星河明澹春來㴱淺紅蓮正滿城開遍禁街行樂暗塵¶
香拂面皓月隨人近逺　天半鰲山光動鳳樓西觀東¶
風靜珠簾不捲玉輦待歸雲外聞絃管認得宮花影轉¶
(蘇子瞻云好箇/皓月隨人近逺)¶
<pb:KR4j0075_WYG_010-11a>¶
　王　采(字輔道一云字道輔/韶子宣和中官侍郎)¶
　　玉樓春¶
秋閨思入江南遠簾幙低埀閑不捲玉珂聲斷曉屏空¶
好夢驚回還起嬾　風輕只覺香烟短隂重不知天色¶
晩隔忩人語退朝歸旋整宿妝勻睡眼¶
　　蝶戀花(梨花/)¶
縷雪成花檀作蘂愛伴秋千搖曳東風裏翠袖年年寒¶
食淚為伊牽惹愁無際　幽艶偏宜春雨細紅粉闌干¶
<pb:KR4j0075_WYG_010-11b>¶
有箇人相似鈿合金釵誰與寄丹青傳得凄凉意¶
　韓　駒(字子蒼仙井監人政和初進士厯遷中書舎/人兼權直學士院贈中奉大夫有陵陽集)¶
　　昭君怨(雪/)¶
昨日樵村漁浦今日瓊川銀渚山色捲簾看老峯巒¶
錦帳美人貪睡不覺天孫剪水驚問是楊花是蘆花¶
　徐　積(字仲車楚州山陽人中進士第除楊州司户/參軍楚州教授改和州防禦推官徽宗初立)¶
　　　　(改宣徳郎卒贈諡/節孝處士有集)¶
　　漁父樂¶
<pb:KR4j0075_WYG_010-12a>¶
水曲山隈四五家夕陽烟火隔蘆花漁唱歇醉眠斜綸¶
竿蓑笠是生涯¶
　何　籀(字子初/信安人)¶
　　宴清都¶
細草沿階軟遲日薄惠風輕靄微暖春工靳惜桃英尚¶
小柳芽猶短羅幃繡幙高捲早巳是歌慵笑懶凭畫樓¶
那更天逺山遠水逺人逺　堪怨傅粉疎狂竊香俊雅¶
無計拘管青絲絆馬紅巾寄羽甚處迷戀無言淚珠零¶
<pb:KR4j0075_WYG_010-12b>¶
亂翠䄂儘重重漬遍故要得别後思量歸時覻見¶
　蔣子雲(字元/龍)¶
　　好事近¶
葉暗乳鴉啼風定亂紅猶落蝴蜨不隨春去入薰風池¶
閣　休歌金縷勸金巵酒病煞如昨簾捲日長人靜任¶
楊花飄泊¶
　宋齊愈(字退翁宣和間為太學官按/吴曾能改齋漫錄稱諫議)¶
　　眼兒媚(梅詞/應制)¶
<pb:KR4j0075_WYG_010-13a>¶
霏霏疎影(一作/雨)轉征鴻人語暗香中小橋斜渡曲屏㴱¶
院水月濛濛　人間不是藏春處(一作/所)玉笛曉霜空江¶
南處處黃埀密雨綠漲薰風¶
　李　甲(字景元/華亭人)¶
　　帝臺春¶
芳草碧色萋萋遍南陌暖絮亂紅也知人春愁無力憶¶
得盈盈拾翠侶共携賞鳯城寒食到今來海角逢春天¶
涯倦客　愁旋釋還似織淚暗拭又偷滴漫倚遍危欄¶
<pb:KR4j0075_WYG_010-13b>¶
儘黃昏也只是暮雲凝碧拚則而今已拚了忘則怎生¶
便忘得又還問鱗鴻試重尋消息¶
　　望雲涯引¶
秋容江上岸花老蘋洲白露溼蒹葭浦嶼漸増寒色閑¶
漁唱晚鶩鴈驚飛處映遠磧數㸃輕帆送天際歸客¶
鳯臺人散漫回首沉消息素鯉無慿樓上暮雲凝碧時¶
向西風下認遠笛宋玉悲懷未信金樽消得¶
　　八寳妝¶
<pb:KR4j0075_WYG_010-14a>¶
門掩黃昏畫堂人寂暮雨乍收殘暑簾巻疎星庭户悄¶
隠隠嚴城鐘鼓空街烟暝半開斜月朦朧銀河澄淡風¶
凄楚還是鳯樓人逺桃源無路　惆悵夜久星繁碧雲¶
望斷玉簫聲在何處念誰伴茜裙翠袖共携手瑤臺歸¶
去對脩竹森森院宇曲屏香暖凝沉炷問對酒當歌情¶
懷記得劉郎否¶
　　過秦樓¶
賣酒壚邊尋芳原上亂花飛絮悠悠已蜨稀鶯散便擬¶
<pb:KR4j0075_WYG_010-14b>¶
把長繩繫日無由謾道草忘憂也徒將酒解閑愁正江¶
南春盡行人千里蘋滿汀洲　有翠紅徑裏盈盈侶簇¶
芳茵褉飲時笑時謳當暖風遲景任相將永日爛熳狂¶
遊誰信盛狂中有離情忽到心頭向尊前擬問雙燕來¶
時曽過秦樓¶
　夏　倪(字均父蘄州人自府/曹左官祁陽監酒)¶
　　減字朩蘭花(宣和庚子登浯臺作/)¶
江涵曉日蕩漾波光搖槳入笑指浯溪漫叟雄文銷翠¶
<pb:KR4j0075_WYG_010-15a>¶
微　休嗟不偶歸到中州何處有獨立風烟湘水浯臺¶
總接天¶
　沈㑹宗(字文/伯)¶
　　小重山¶
花過園林清䕃濃琅玕新脱笋綠成叢語(一作/雨)聲只在¶
小樓(一作/池)東閑欹枕敵(一作/直)面芰荷風　長(一作/斜)日蔽¶
簾隴輕塵飛不到畫堂空一樽今夜與誰同人如玉相¶
對月明中¶
<pb:KR4j0075_WYG_010-15b>¶
　　菩薩鬘¶
落花迤邐層隂少青梅競弄枝頭小江色雨和烟行人¶
江那邊　好花都過了滿地空芳草落日醉醒間一春¶
無此寒¶
　　驀山溪¶
想伊不住船在藍橋路别語未甘聽更忍問而今是去¶
門前楊柳幾日轉西風將行色欲留心忽忽城頭鼔¶
一番幽會只覺添愁緒邂逅却相逢又還有此時歡否¶
<pb:KR4j0075_WYG_010-16a>¶
臨岐把酒莫惜十分斟尊前月月中人明夜知何處¶
　　清商怨¶
城上鴉啼斗轉漸玉壺氷滿月淡寒梅清香來小院¶
誰遣鸞箋寫怨翻錦字疊疊和愁巻夢破胡笳江南烟¶
樹逺¶
　廖世美¶
　　好事近¶
落日水鎔金天淡暮烟凝碧樓上誰家紅袖倚闌干無¶
<pb:KR4j0075_WYG_010-16b>¶
力　鴛鴦相對浴紅衣短棹弄長笛驚起一雙飛去聽¶
波聲拍拍¶
　　燭影搖紅(安陸浮雲樓/)¶
靄靄春空畫樓森聳凌雲渚紫薇登覽最關情絶妙誇¶
能賦惆悵相思遲暮記當日朱欄共語塞鴻難問岸柳¶
何窮别愁紛絮　催促年光舊來流水知何處斷腸何¶
必更殘陽極目傷平楚晩霽波聲帶雨悄無人舟橫野¶
渡數峯江上芳草天涯參差烟樹¶
<pb:KR4j0075_WYG_010-17a>¶
　林少瞻¶
　　眼兒媚(曉行/)¶
霽霞散曉月猶明疎朩挂殘星山逕人稀翠蘿㴱處啼¶
鳥兩三聲　霜華重逼雲裘冷心共馬蹄輕十里青山¶
一溪流水都做許多情¶
　何大圭(字搢之廣徳/軍人進士)¶
　　小重山¶
綠樹鶯啼春正濃釵頭青杏小綠成叢玉船風動酒鱗¶
<pb:KR4j0075_WYG_010-17b>¶
紅歌聲咽相見幾時重　車馬去匆匆路隨芳草逺恨¶
無窮相思只在夢魂中今宵月偏照小樓東(臨卭高恥/庵云玉船)¶
(句如雲錦月鈎/奪造化之巧)¶
　沈公述¶
　　念奴嬌¶
杏花過雨漸殘紅零落胭脂顏色流水飄香人漸逺難¶
託春心脉脉恨别王孫牆隂目斷手把青梅摘金鞍何¶
處綠楊依舊南陌　消散雲雨須臾多情因甚有輕離¶
<pb:KR4j0075_WYG_010-18a>¶
輕拆燕子千般爭解説些子伊家消息厚約㴱盟除非¶
重見見了方端的而今無奈寸腸千恨堆積¶
　魯逸仲¶
　　南浦¶
風悲畫角聽單于三弄落譙門投宿駸駸征騎飛雪滿¶
孤村酒市漸闌燈火正敲忩亂葉舞紛紛送數聲驚鴈¶
乍離烟水嘹唳度寒雲　好在半朧淡月到如今無處¶
不銷魂故國梅花歸夢愁損綠羅裙為問暗香閑艶也¶
<pb:KR4j0075_WYG_010-18b>¶
相思萬㸃付啼㾗算翠屏應是兩眉餘恨倚黃昏¶
　何　㮚(字子縝一云字文縝仙井人政和丙申進士/第一厯官尚書右僕射兼中書侍郎死靖康)¶
　　　　(之難贈觀文/殿大學士)¶
　　虞美人(贈妓惠柔/)¶
分香帕子揉藍膩欲去殷勤惠重來約在牡丹時只恐¶
花枝相妒故開遲　别來看盡閑桃李日日闌干倚催¶
花無計問東風夢作一雙蝴蜨遶芳叢¶
　陳　瓘(字瑩中延平人中甲科建中靖國初為右司/諫嘗移書責曾布及言蔡京蔡卞之姦章疏)¶
<pb:KR4j0075_WYG_010-19a>¶
　　　　(十上除名編𨽻合浦以死靖康中贈諫大/夫紹興中追贈諡忠肅有了齋集詞一巻)¶
　　滿庭芳¶
淮葉繽紛江烟濃淡别尊同倒寒碑未逢春信霜露惹¶
征衣往事元無是處何須待回(一作/回)首知非春鵑語從¶
來勸我長道不如歸　家山何處近江樓簾棟夕捲朝¶
飛問西江筍蕨何似鱸肥且署(一作/置)華胥舊夢忘言處¶
千古同時君知我平生心事相契古來希¶
　王安中(字履道曲陽人進士及第宣和中累官翰林/學士承㫖尚書左丞金人來歸燕授慶遠軍)¶
<pb:KR4j0075_WYG_010-19b>¶
　　　　(節度使河北河南燕山府路宣撫使加少師/郭藥師將叛求罷召還靖康初安置象州紹)¶
　　　　(興初復左中大夫/有初寮集詞一巻)¶
　　玉樓春¶
秋鴻只向秦箏住終寄青樓書不去手因春夢有攜時¶
眼到花開無著處　泥金小字回文句翠袖紅裙今在¶
否欲尋巫峽舊時雲問取高唐臺畔路¶
　　一落索¶
塞栁未傳春信霜花侵鬢送君西去指秦關看日近長¶
<pb:KR4j0075_WYG_010-20a>¶
安近　玉帳同時英俊合離無定路逢新鴈北飛來寄¶
一字燕山問¶
　　清平樂(和晁倅/)¶
花時微雨未減春分數占取簾疎花密處把酒聽歌金¶
縷　斜風輕度濃香閑情正與春長向晩紅燈入坐嘗¶
新青杏隨觴¶
　　洞仙歌¶
㴱庭夜寂但凉蟾如晝鵲起高槐露華透聽曲樓玉管¶
<pb:KR4j0075_WYG_010-20b>¶
吹徹伊州金釧響軋軋朱扉暗叩　迎人巧笑道好箇¶
今宵怎不相尋暫携手見淡淨晩妝殘對月偏宜多情¶
更越饒纖瘦早促分飛霎時休便恰似陽臺夢雲歸後¶
　楊　适(字時可棣州人舉進士/為尚書比部員外郎)¶
　　南柯子(送淮漕向伯恭/)¶
怨草迷南浦愁花傍短亭有情歌酒莫催行看取無情¶
花草也關情　舊日臨岐曲而今忍淚聽淮山何在暮¶
雲平待倩春風吹夢過江城¶
<pb:KR4j0075_WYG_010-21a>¶
　方　喬(樂至/人)¶
　　生查子(贈紫竹/)¶
晨鶯不住啼故喚愁人起無力曉妝慵閑弄荷錢水¶
欲呼女伴來鬬草花隂裏嬌極不成狂更向屏山倚¶
　李　玉¶
　　賀新郎¶
篆縷消金鼎醉沉沉庭隂轉午畫堂人靜芳草王孫知¶
何處惟有楊花糝徑漸玉枕騰騰春醒簾外殘紅春已¶
<pb:KR4j0075_WYG_010-21b>¶
透鎭無聊殢酒厭厭病雲鬢亂未忺整　江南舊事休¶
重省遍天涯尋消問息斷鴻難倩月滿西樓憑欄久依¶
舊歸期未定又只恐瓶沉金井嘶騎不來銀燭暗枉教¶
人立盡梧桐影誰伴我對鸞鏡(黄叔暘云李君詞雖不/多見然風流藴藉盡此)¶
(篇/矣)¶
　波子山(宿州/獄掾)¶
　　剔銀燈(途次南京憶營妓張温卿/)¶
一夜隋河風勁霜混水天如鏡古柳堤長寒烟不起波¶
<pb:KR4j0075_WYG_010-22a>¶
上月無流影那堪懶聽疎星外離鴻相應　須信情多¶
是病酒到愁腸還醒數疊羅衾餘香未減甚時枕鴛重¶
並教伊須更將蘭約見時先定¶
　謝克家(字任伯/官參政)¶
　　憶君王(徽宗北行作此/)¶
依依宮柳拂宫牆樓殿無人春晝長燕子歸來依舊忙¶
憶君王月照黃昏人斷腸(避戎夜話云淵聖幸北營不/返謝元及作此詞䑕璞云語)¶
(意悲凉讀之使人墮/淚眞憂君憂國之語)¶
<pb:KR4j0075_WYG_010-22b>¶
　¶
　¶
　¶
　¶
　¶
　¶
　¶
　詞綜巻十¶
