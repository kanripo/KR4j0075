# -*- mode: mandoku-view; -*-
#+TITLE: 詞綜
#+DATE: 2015-08-25 00:49:56.297327
#+PROPERTY: ID KR4j0075
#+PROPERTY: BASEEDITION WYG    
#+PROPERTY: JUAN 卷二十
<pb:KR4j0075_WYG_020-1a>¶
欽定四庫全書¶
　詞綜巻二十¶
　　　　　　　　　　翰林院檢討朱彝尊編¶
　　宋詞七十六首¶
　　　陳允平(二十二首/)　　周　密(五十四首/)¶
　陳允平(字君衡號西麓明州/人有日湖漁唱二巻)¶
　　　　(張叔夏云詞欲雅而正志之所之一為物所/役則失其雅正之音近代陳西麓所作平正)¶
　　　　(亦有/佳者)¶
<pb:KR4j0075_WYG_020-1b>¶
　　摸魚兒(西湖送春/)¶
倚東風畫欄十二芳隂簾幕低䕶玉屏翠冷梨花瘦寂¶
寞小樓烟雨腸斷處悵折栁柔情舊别長亭路年華似¶
羽任錦瑟聲寒瓊簫夢逺羞對綵鸞舞　文園賦重憶¶
河橋眉嫵啼痕猶濺紈素丁香共結相思恨空記繡羅¶
金縷春已暮縱燕約鶯盟無計留春住傷春倦旅趂暗¶
綠稀紅扁舟短棹載酒送春去¶
　　絳都春¶
<pb:KR4j0075_WYG_020-2a>¶
鞦韆倦倚正海棠半坼不耐春寒殢雨弄晴飛梭庭院¶
繡簾閑梅妝欲試芳情懶翠顰愁入眉彎霧蟬香冷霞¶
綃淚揾恨襲湘蘭　悄悄池臺步晩任紅曛杏靨碧沁¶
苔痕燕子未來東風無語又黄昏琴心不度春雲逺斷¶
腸難託啼鵑夜深猶倚垂楊二十四欄¶
　　酹江月(賦水仙/)¶
漢江露冷是誰將瑶瑟彈向雲中一曲清冷聲漸杳月¶
髙人在珠宫暈額黄輕塗腮粉艷羅帶織青葱天香吹¶
<pb:KR4j0075_WYG_020-2b>¶
散珮環猶自丁東　囘首杜若汀洲金鈿玉鏡何日得¶
相逢獨立飄飄烟浪逺羅襪羞濺春紅渺渺予懷迢迢¶
良夜三十六陂風九疑何處斷魂飛度千峯¶
　　又¶
霽空虹雨傍啼螿莎草宿鷺汀洲隔岸人家砧杵急微¶
寒先到簾鈎步幄塵髙征衫酒潤誰煖玉香篝風燈㣲¶
暗夜長頻換更籌　應是鴈柱調箏鴛梭織錦付與兩¶
眉愁不似樽前今夜月幾度同上南樓紅葉無情黄花¶
<pb:KR4j0075_WYG_020-3a>¶
有恨辜負十分秋歸心如醉夢魂飛趂東流¶
　　清平樂¶
鳯城春淺寒壓花梢顫有約不來梁上燕十二繡簾空¶
捲　去年共倚秋千今年獨倚䦨干誤了海棠時候不¶
成直待花殘¶
　　永遇樂¶
玉腕籠寒翠欄凭曉鶯調新簧暗水穿苔遊絲度栁人¶
靜芳晝長雲南歸鴈樓西飛燕去來慣認炎凉王孫逺¶
<pb:KR4j0075_WYG_020-3b>¶
青青草色㡬囘望斷柔腸薔薇舊約樽前一笑等閑¶
辜負年光鬭草庭空抛梭架冷簾外風絮香傷春情緒¶
惜花時候日斜尚未成妝聞嬉笑誰家女伴又還採桑¶
　　八寶妝¶
望逺秋平初過雨微茫水滿烟汀亂葓疎栁猶帶數㸃¶
殘螢待月重樓誰共倚信鴻斷續兩三聲夜如何頓凉¶
驟覺紈扇無情　還思驂鸞素約念鳯簫鴈瑟取次塵¶
生舊日潘郎雙鬢半巳星星琴心錦意暗懶又爭奈西¶
<pb:KR4j0075_WYG_020-4a>¶
風吹恨醒屏山冷怕夢魂飛度藍橋不成¶
　　綺羅香(秋雨/)¶
鴈宇蒼寒蛩疏翠冷又是凄凉時候小掲珠簾衣潤唾¶
花羅縐洗曉鷺獨立衰荷遡歸燕尚棲殘栁想黄華羞¶
澁東籬斷無新句到重九　孤檠清夢易覺腸斷唐宫¶
舊曲聲迷官漏滴入愁心秋似玉樓人瘦烟檻外催落¶
梧桐帶西風亂捎鴛甃記畫簾燈影沉沉共裁春夜韭¶
　　探春(蘇堤春曉/)¶
<pb:KR4j0075_WYG_020-4b>¶
上苑鳥啼中洲鷺起疎鐘纔度雲窈篆冷香篝燈㣲塵¶
幌殘夢猶吟芳草搔首捲簾看認何處六橋烟栁翠橈¶
纔艤西泠趂取過湖人少　掠水風花繚繞還暗憶年¶
時旗亭歌酒隱約春聲鈿車寶勒次第鳯城開了惟有¶
踏青心縱早起不嫌寒峭畫欄閑立東風舊紅誰掃¶
　　秋霽(平湖秋月/)¶
千頃玻璃送逺目斜陽漸下林閴題葉人歸採菱舟散¶
望中水天一色碾空桂魄玉繩低轉雲無迹有素鷗閑¶
<pb:KR4j0075_WYG_020-5a>¶
伴夜深呼棹過環碧　相思萬里頓隔嬋媛㡬囘瑶臺¶
同駐鸞翼對西風憑誰問取人間那得有今夕應笑廣¶
寒宫殿窄露冷烟澹還看數㸃殘星兩行新鴈倚樓横¶
笛¶
　　百字令(斷橋殘雪/)¶
凝雲沍曉正䕷花纔積荻絮初殘華表翩躚何處鶴愛¶
吟人在孤山凍解苔鋪水融莎甃誰凭玉勾闌茸衫氊¶
㡌冷香吹上吟鞭　將次栁際瓊消梅邊粉瘦添做十¶
<pb:KR4j0075_WYG_020-5b>¶
分寒閒踏輕澌來薦菊半潭新漲㣲瀾水北峰巒城隂¶
樓觀留向月中看巘雲深處好風飛下晴湍¶
　　掃花遊(雷峰落照/)¶
數峯蘸碧記載酒紺園栁塘花塢最堪避暑愛蓮香送¶
晩翠嬌紅嫵款乃菱歌乍起蘭橈競舉日斜處望孤鶩¶
斷霞初下芳杜　遙想山寺古看倒影金輪遡光朱户¶
暝烟帶樹有投林鷺宿凭樓僧語可惜流年付與朝鐘¶
暮鼓謾凝竚歩長橋月明歸去¶
<pb:KR4j0075_WYG_020-6a>¶
　　驀山溪(花港觀魚/)¶
春波浮淥小隱桃溪路烟雨正林塘翠不礙錦鱗來去¶
芹香藻膩偏愛鯉花肥簷影下栁隂中逐浪吹萍絮¶
宫溝泉滑怕有題紅句釣餌巳㤀機都付與人間兒女¶
濠梁興在鷗鷺笑人癡三湘夢五湖心雲水蒼茫處¶
　　齊天樂(南屏晩鐘/)¶
赤欄橋畔斜陽外臨江暮山凝紫戲鼓纔停漁榔乍歇¶
一片芙蓉秋水餘霞散綺正銀鑰停關畫橈催艤魚板¶
<pb:KR4j0075_WYG_020-6b>¶
敲殘數聲初入萬松裏　坡翁詩夢未老翠㣲樓上月¶
曽共誰倚御苑烟花宫斜露草㡬度西風彈指黄昏盡¶
也有眠月閒僧醉香遊子鷲嶺猿啼喚人吟思起¶
　　明月引(和白雲趙宗簿/)¶
雨餘芳草碧蕭蕭暗春潮蕩雙橈紫鳯青鸞舊夢帶文¶
簫綽約珮環風不定雲欲墮六銖香天外飄　相思為¶
誰蘭恨銷渺湘魂無處招素紈猶在真真意還倩誰描¶
無鏡空懸羞對月明宵鏡裏心心裏月君去矣舊東風¶
<pb:KR4j0075_WYG_020-7a>¶
新畫橋¶
　　唐多令(呉江道上寄鄭可大/)¶
何處是秋風月明霜露中算凄凉未到梧桐曽向垂虹¶
橋上看有㡬樹水邊楓　客路怕相逢酒濃愁更濃數¶
歸期猶是初冬欲寄相思無好句聊折贈鴈來紅¶
　　又¶
休去採芙蓉秋江烟水空帶斜陽一片征鴻欲頓閒愁¶
無頓處都著在兩眉峰　心事寄題紅畫橋流水東斷¶
<pb:KR4j0075_WYG_020-7b>¶
腸人無奈秋濃囘首層樓歸去孄早新月挂梧桐¶
　　戀繡衾¶
緗桃紅淺栁褪黄燕初來宫漏漸長任日轉花梢也倚¶
蘭屏猶未試妝　秦鸞舊曲無心理憶年時相傍採桑¶
聴綠樹嬌鶯囀一聲聲都是斷腸¶
　　又¶
銀鴛金鳯畫暗銷曉簾櫳新翠漸交算多少相思恨被¶
東風吹上栁梢　羅忩夜夜梨花瘦奈月明香夢易遥¶
<pb:KR4j0075_WYG_020-8a>¶
便擬倩題紅句趂落花流過謝橋¶
　　小重山¶
岸栁黄深綠漸饒林塘初雨過漲蒲萄秋千亭榭彩旗¶
交鶯聲裏春在杏花梢　慵整翠雲翹眉尖愁兩㸃倩¶
誰描斜陽芳草暗魂銷東風逺猶凭赤欄橋¶
　　慶春宫¶
斜日明霞殘虹分雨軟風淺掠蘋波聲冷瑶笙情疎寶¶
扇酒醒無奈秋何彩雲輕散漫敲缺銅壺浩歌眉痕留¶
<pb:KR4j0075_WYG_020-8b>¶
怨依約遥峯學斂雙蛾　銀牀露洗凉柯屏掩香銷忍¶
埽裀羅楚驛梅邊呉江楓畔庾郎從此愁多草蛩喧砌¶
料催織囘文鳯梭相思遼逺簾巻翠樓月冷星河¶
　　垂楊(懷古/)¶
銀屏夢覺漸淺黄嫰綠一聲鶯小細雨輕塵建章初閉¶
東風悄依然千樹長安道翠雲鎖玉忩深窈斷橋人空¶
倚斜陽帶舊愁多少　還是清明過了任烟縷露條碧¶
纖青嫋恨隔天涯㡬囘惆悵蘇堤曉飛花滿地誰為掃¶
<pb:KR4j0075_WYG_020-9a>¶
甚薄倖隨波縹緲啼鵑不喚春歸人自老¶
　周　密(字公謹濟南人僑居呉興自號弁陽嘯翁又/號蕭齋有草忩詞二巻一名薲洲漁笛譜)¶
　　大聖樂(東園餞春/)¶
嬌綠迷雲倦紅顰曉嫰晴芳樹漸午隂簾影移香燕語¶
夢囘千㸃碧桃吹雨冷落錦衾歸後記前度蘭橈停翠¶
浦凭欄久謾凝竚鳯翹慵聴金縷　留春問誰最苦奈¶
花自無言鶯自語對畫樓殘照東風吹逺天涯何許怕¶
折露條愁輕别更烟暝長亭啼杜宇垂楊晩但羅袖晴¶
<pb:KR4j0075_WYG_020-9b>¶
沾飛絮¶
　　花犯(水仙花/)¶
楚江湄湘娥乍見無言灑清淚淡然春意空獨倚東風¶
芳思誰記凌波路冷秋無際香雲隨步起謾記漢宫仙¶
掌亭亭明月底　氷絃寫怨更多情騷人恨枉賦芳蘭¶
幽芷春思逺誰賞國香風味相將共歲寒伴侣小忩淨¶
沉烟熏翠被幽夢覺涓涓清露一枝燈影裏¶
　　探春(脩門度歳/)¶
<pb:KR4j0075_WYG_020-10a>¶
綵勝宜春翠盤消夜客裏暗驚時候剪燕心情呼盧音¶
語景物總成懷舊愁鬢妒垂楊早穉眼漸濃如豆儘教¶
寛盡春衫畢竟為誰消瘦　梅浪半空如繡便管領芳¶
菲忍辜詩酒映竹占花臨忩卜鏡還念歲寒宫袖簫鼓¶
動春城競㸃綴玉梅金栁厮勾元宵燈前共誰擕手¶
　　瑶花(瓊花/)¶
朱鈿寶玦天上飛瓊比人間春别江南江北曽未見謾¶
擬梨雲梅雪淮山春晩問誰識芳心髙潔消㡬番花落¶
<pb:KR4j0075_WYG_020-10b>¶
花開老了玉關豪傑　金壺剪送瓊枝看一騎紅塵香¶
度瑶闕韶華正好應自喜初識長安蜂蜨杜郎老矣想¶
舊事花須能説記少年一夢揚州二十四橋明月¶
　　玉京秋¶
烟水濶髙林弄殘照晚蜩淒切碧砧度韻銀牀飄葉衣¶
濕桐隂露冷採凉花時賦秋雪難輕别一襟幽事砌蛩¶
能説　客思吟商還怯怨歌長瓊壺暗缺翠扇疎紅衣¶
香褪翻成銷歇玉骨西風恨最恨閒却新凉時節楚簫¶
<pb:KR4j0075_WYG_020-11a>¶
咽誰倚西樓淡月¶
　　解語花¶
晴絲罥蜨煖蜜酣蜂重簾捲春寂寂雨萼烟梢壓䦨干¶
花雨染衣紅濕金鞍誤約空極目天涯草色䦘苑玉簫¶
人去後惟有鶯知得　餘寒猶掩翠户梁燕乍歸芳信¶
未端的淺薄東風莫因循輕把杏鈿狼籍塵侵錦瑟殘¶
日紅忩春夢窄睡起折枝無意緒斜倚秋千立¶
　　曲遊春(遊西湖/)¶
<pb:KR4j0075_WYG_020-11b>¶
禁苑東風外颺煖絲晴絮春思如織燕約鶯期惱芳情¶
偏在翠深紅隙漠漠香塵隔沸十里亂絲叢笛看畫船¶
盡入西泠閒却半湖春色　栁陌新烟凝碧映簾底宫¶
眉堤上遊勒輕暝籠烟怕梨雲夢冷杏香愁羃歌管酬¶
寒食奈蜨怨良宵岑寂正恁醉月揺花怎生去得¶
　　秋霽(秋日遊西湖/)¶
重到西泠記芳園載酒畫舸横笛水曲芙蓉渚邊鷗鷺¶
依依似舊相識年華易失段橋㡬換垂楊色謾自惜愁¶
<pb:KR4j0075_WYG_020-12a>¶
損庾郎雙鬢㸃華白　殘蛩露草怨蜨飛花轉眼西風¶
又陳迹歎如今才消量減樽前辜負醉吟筆欲寄逺情¶
秋水隔舊遊空在凭髙望極斜陽亂山浮紫暮雲凝碧¶
　　臺城路(梅/)¶
宫簷融暖晨妝懶輕霞未勻酥臉倚竹嬌顰臨溪瘦影¶
依約樽前重見盈盈笑靨映珠絡玲瓏翠綃葱蒨夢入¶
羅浮滿衣清露暗香染　東風千樹易老怕紅顔旋減¶
芳意偷變贈逺天寒吟香夜永多少江南新怨瓊梳静¶
<pb:KR4j0075_WYG_020-12b>¶
掩任剪雪裁雲競誇輕艷畫角黄昏夢隨春去逺¶
　　又¶
東風又入江南岸年年漢宫春早寶屑無痕生香有韻¶
消得何郎花惱孤山夢繞記路隔金沙那囘曽到夜月¶
相思翠樽誰共飲香醥　天寒宫怨贈逺水邊憑為問¶
春到多少竹外凝情牆隂照影誰見嫣然一笑冷香未¶
了怕玉管西樓一聲霜曉花自多情看花人自老¶
　　又(赤壁重遊/)¶
<pb:KR4j0075_WYG_020-13a>¶
清溪數㸃芙蓉雨蘋飈凉泛吟鷁洗玉空明浮珠沆瀣¶
人靜籟沉波息仙潢咫尺想翠羽瓊樓有人相憶天上¶
人間未知今夕是何夕　此生此夜此景自仙翁去後¶
清致誰識散髮吟商簪花弄水誰伴空江横笛流年暗¶
惜怕一度西風井梧吹碧底事聞愁醉歌浮大白¶
　　又¶
曲屏遮斷行雲路西樓怕聴疎雨硯凍凝華香寒散霧¶
呵筆慵題詩句長安倦旅歎衣染塵痕鏡添秋縷過盡¶
<pb:KR4j0075_WYG_020-13b>¶
飛鴻錦箋誰與寄愁去　簫臺應是怨别曉寒梳洗懶¶
依舊眉嫵酒滴爐香花圍坐暖閒却珠韝鈿柱芳心謾¶
語恨栁外遊韀繫情何許暗卜歸期細將梅蘂數¶
　　又(蟬/)¶
槐隂忽送清商怨依稀正聞還歇寫怨聲長危絃調苦¶
前夢蜕痕枯葉傷情惜别是㡬度斜陽㡬囘殘月轉眼¶
西風一襟幽恨向誰説　輕鬟猶記動影翠蛾應妒我¶
雙鬢如雪枝冷頻移葉疎猶抱肯負好秋時節凄凄切¶
<pb:KR4j0075_WYG_020-14a>¶
切漸迤邐黃昏砌蛩相接露洗餘悲暮烟聲更咽¶
　　　一枝春(酒邊聞歌和韻/)¶
淡碧春姿栁眠醒似怯朝來疎雨芳程乍數喚起探花¶
情緒東風尚淺甚先有翠嬌紅嫵應自把羅綺圍春占¶
得畫屏春聚　留連繡叢深處愛歌雲裊裊低隨香縷¶
瓊忩夜暖試與細評新譜妝眉媚粉料無奈弄顰佯妒¶
還只怕簾外籠鶯笑人醉語¶
　　又(春晩和韻/)¶
<pb:KR4j0075_WYG_020-14b>¶
簾影移隂杏薌寒乍濕西園絲雨芳期暗數又是去年¶
心緒金花謾剪倩誰畫舊時眉嫵空自傷楊栁風流淚¶
滴軟綃紅聚　羅忩那囘歌處歎庭花倦舞香銷氷縷¶
樓空燕冷碎錦懶尋底譜么絃謾賦曽記是倚嬌成妒¶
深院悄門掩梨花倩鶯寄語¶
　　綠葢舞風輕(白蓮/)¶
玉立照新妝翠葢亭亭凌波步秋漪真色生香明璫揺¶
淡月舞袖斜倚耿耿芳心奈千縷晴絲縈繫恨開遲不¶
<pb:KR4j0075_WYG_020-15a>¶
嫁東風顰怨嬌蕋　花底謾卜幽期素手採珠房粉艷¶
初洗雨濕鉛腮碧雲深暗聚軟綃清淚訪藕尋蓮楚江¶
逺相思誰寄棹歌囘衣露滿身花氣¶
　　玲瓏四犯(戲調夢忩/)¶
波暖塵香正嫰日輕隂揺蕩清晝㡬日新晴初展綺忩¶
紋繡年少忍負才華儘占斷艷歌芳酒奈翠簾蜨舞蜂¶
喧催趂禁烟時候　杏腮紅透梅鈿皺燕歸時海棠厮¶
勾尋芳較晩東風約還約劉郎歸後憑問栁陌情人比¶
<pb:KR4j0075_WYG_020-15b>¶
似垂楊誰瘦倚畫欄無語春恨逺頻囘首¶
　　拜星月(春暮寄夢忩/)¶
膩葉隂清孤花香冷迤邐芳洲春換薄酒孤吟悵相如¶
遊倦想人在絮幕香簾凝望誤認㡬許烟檣風幔芳草¶
天涯負華堂雙燕　記簫聲淡月梨花院砑箋紅謾寫¶
東風怨一夜花落鵑啼喚四橋吟伴蕩歸心巳過江南¶
岸清宵夢逺逐飛花亂㡬千萬絲縷垂楊繫春愁不斷¶
　　長亭怨慢¶
<pb:KR4j0075_WYG_020-16a>¶
記千竹萬荷深處綠淨池臺翠凉亭宇醉墨題香閒簫¶
横玉晝吟趣勝流星聚知㡬誦燕臺句零落碧雲空歎¶
轉眼歲華如許　凝佇望涓涓一水夢到隔花忩户十¶
年舊事儘消得庾郎愁賦燕樓鶴表半飄零算惟有盟¶
鷗堪語慢倚遍河橋一片凉雲吹雨¶
　　宴清都(霅川圖/)¶
老去閒情懶東風外霏霏花絮零亂輕鷗漲綠啼鵑暗¶
碧一春過半尋芳已是來遲怕迤邐年華暗換還應恨¶
<pb:KR4j0075_WYG_020-16b>¶
白雪歌空秋霜鬢冷難管　凭欄自笑清狂事隨花謝¶
愁與春緩持盃顧曲登樓賦筆杜郎才減前歡巳隔前¶
溪但耿耿臨髙望眼遡輕紅一棹歸時半蟾弄晩¶
　　霓裳中序第一¶
湘屏展翠叠恨入宫溝流怨葉缸冷金花暗結又鴈影¶
帶霜蛩音凄月珠寛腕雪歎錦箋芳字盈篋人何在玉¶
簫舊約忍對素娥説　愁絶衣砧幽咽任帳底沉烟漸¶
滅紅蘭誰採贈别悵洛浦分綃漢臯遺玦舞鸞光半缺¶
<pb:KR4j0075_WYG_020-17a>¶
最怕聴離絃乍闋憑欄久一庭香露桂影弄凄蜨¶
　　惜餘春慢(避暑和韻/)¶
紺玉波寛碧雲亭小冉冉水花香細魚牽翠帶燕掠紅¶
衣雨忩萬荷喧睡臨檻自採瑶房鉛粉沾襟雪絲縈指¶
喜嘶蟬樹逺盟鷗鄉近鏡奩光裏　簾户悄竹色侵棋¶
槐隂移漏書永簟花鋪水清眠乍足晩浴初慵瘦約楚¶
裙尺二曲砌虚庭夜深月透龜紗凉生蟬翅看銀潢瀉¶
露金井鴉啼漸起¶
<pb:KR4j0075_WYG_020-17b>¶
　　祝英臺近(攬秀園/)¶
倚玲瓏尋窈窕瑶草四時碧小小蓬萊花氣透簾隙㡬¶
囘翠水荷初蒼崖梅小綺寮掩玉壺春色　栁屏窄芳¶
檻日日東風㡬陣吹吟筆曲折花房鶯燕似曽識最憐¶
燈影纔收歌塵初靜畫樓外一聲秋笛¶
　　又(后溪次韻日熙堂主人/)¶
殢餘酲尋舊雨愁與病相半綠意隂隂絲竹靜深院絶¶
憐事逐春移淚隨花落似剪斷蛟房珠串　喜重見為¶
<pb:KR4j0075_WYG_020-18a>¶
誰倦酒慵持筩屏掩雙扇白髮潘郎羞見看花伴可堪¶
好夢殘時新愁生處烟月冷子規聲斷¶
　　徴招(九日有懷楊守齋/)¶
江蘺揺落江楓冷霜空鴈程初到萬景正悲秋奈曲終¶
人杳登臨嗟老矣問古今清愁多少一夢東園十年心¶
事恍然驚覺　腸斷紫霞深知音逺寂寂怨琴淒調短¶
髪已無多怕西風吹帽黄花空自好問誰識對花懷抱¶
楚山逺九辨難招更晚烟殘照¶
<pb:KR4j0075_WYG_020-18b>¶
　　聲聲慢(柳花/)¶
燕泥沾粉魚浪吹香芳堤十里新晴靜惹遊絲花邊裊¶
裊扶春多憐漂泊記章臺曽挽青青堪愛處是撲簾嬌¶
嫰隨馬輕盈　長是河橋三月做一番晴雪惱亂詩魂¶
帶雨沾衣羅襟㸃㸃離痕休綴潘郎鬢影怕綠忩年少¶
人驚巻春去剪東風千縷碎雲¶
　　又(送王聖與次韻/)¶
瓊壺敲月白髪簮花十年一夢揚州恨入琵琶小憐重¶
<pb:KR4j0075_WYG_020-19a>¶
見灣頭樽前漫題金縷奈芳情巳逐東流還送逺甚長¶
安亂葉都是閒愁　次第重陽近也看黄花綠酒只合¶
遲留脆栁無情不堪重繫行舟百年正消㡬别對西風¶
休賦登樓怎去得怕凄凉時節團扇悲秋¶
　　醉落魄(洪魯仲之江西書以為別/)¶
寒侵徑葉鴈風撃碎珊瑚屑硯凉閒試霜晴帖頌菊騷¶
蘭秋事正奇絶　故人又作江西别書樓虚度中秋節¶
碧欄倚遍誰人説愁是新愁月是舊時月¶
<pb:KR4j0075_WYG_020-19b>¶
　　水龍吟¶
燕翎誰寄愁箋天涯極望王孫草新烟換栁光風浮蕙¶
餘寒尚峭倚杖看雲剪燈聴雨㡬番詩酒歎長安倦客¶
江南舊恨飛花亂清明後　堤上斜陽風驟散香綿輕¶
沾吟袖麯塵兩岸紋波十里暖蒸香透海濶雲深水流¶
春逺夢魂難勾問鶯邊按譜花前覓句解相思否¶
　　又¶
舞紅輕帶愁飛寶韀暗憶章臺路吟香醉雨吹簫門巷¶
<pb:KR4j0075_WYG_020-20a>¶
飄梭院宇立盡殘陽眼迷晴樹夢隨風絮歎江潭冷落¶
依依舊恨人空老栁如許　錦瑟年華暗度賦行雲空¶
題短句晴絲繫燕么絃彈鳯文君更苦烟水流紅暮雲¶
凝紫是春歸處悵江南望逺蘋花自採寄將愁與¶
　　又(白蓮/)¶
素鸞飛下青㝠舞衣半惹凉雲碎藍田種玉綠房迎曉¶
一奩秋意擎露盤深憶君凉夜暗傾鉛水想鴛鴦正結¶
梨雲好夢西風冷還驚起　應是飛瓊仙㑹倚凉飈碧¶
<pb:KR4j0075_WYG_020-20b>¶
簮斜墜輕妝鬭白明璫照影紅衣羞避霽月三更粉香¶
千㸃靜聞十里聴湘絃奏徹氷綃偷剪聚相思淚¶
　　天香(龍涎香/)¶
碧腦浮氷紅薇染露驪宫玉唾誰搗麝月雙心鳯雲百¶
和寶釧佩環爭巧濃熏殘炷疑醉度千花春曉金餅著¶
衣餘潤銀葉透簾微裊　素被瓊篝夜悄酒初醒翠屏¶
深窅一縷舊情空趂斷烟飛繞羅袖餘馨漸少悵東閣¶
凄凉夢難到誰念韓郎清愁漸老¶
<pb:KR4j0075_WYG_020-21a>¶
　　珍珠簾(琉璃簾/)¶
寶堦斜轉春宵翳雲屏敞霞巻東風新霽光照萬里寒¶
曳冷雲垂地暗憶連昌遊冶事照炫轉熒煌珠翠難比¶
是鮫人織就氷綃清淚　猶記夢入瑶臺正玲瓏透月¶
瓊扉十二細縷逗濃香接翠蓬雲氣縞夜梨花生煖白¶
浸瀲灔一池春水乘醉怳歸時人在明河影裏¶
　　疎影(梅影/)¶
氷條凍葉又横斜照水一花初發素璧秋屏招得芳魂¶
<pb:KR4j0075_WYG_020-21b>¶
彷彿玉容明滅疎疎滿地珊瑚冷全誤却撲花幽蝶甚¶
美人忽到忩前鏡裏好春難折　閒想孤山舊事浸清¶
漪倒映千樹殘雪暗裏東風可慣無情攪碎一簾香月¶
輕妝誰寫崔徽面認隱約烟綃重叠記夢囘紙帳殘燈¶
瘦倚數枝清絶¶
　　玉漏遲(題吳夢忩霜花腴詞集/)¶
老來歡意少錦鱗去紫簫聲杳怕展金奩依舊故人懷¶
抱猶想烏絲醉墨驚醉語香紅圍繞閑自笑與君共是¶
<pb:KR4j0075_WYG_020-22a>¶
承平年少　雨忩短夢難憑是㡬調宫商㡬番吟嘯淚¶
眼東風囘首四橋烟草載酒倦遊處巳換却花間啼鳥¶
春恨悄天涯暮雲殘照¶
　　南樓令¶
開了朩芙蓉一年秋已空送新愁千里孤鴻揺落江蘺¶
多少恨吟不盡楚雲峯　往事夕陽紅故人江水東翠¶
衾寒㡬夜霜濃夢隔屏山飛不去隨夜鵲繞疎桐¶
　　西江月¶
<pb:KR4j0075_WYG_020-22b>¶
波影暖浮玉甃栁陰深鎖金鋪湘桃花褪燕調雛又是¶
一番春暮　碧柱情深鳯怨雲屏夢淺鶯呼繡忩人倦¶
冷熏爐簾影揺揺亭午¶
　　又(荼䕷閣/)¶
花氣半侵雲閣栁陰近隔春城畫欄明月按瑶箏醉倚¶
滿身花影　翠格素虬晴雪錦籠紫鳯香雲東風吹玉¶
滿閒亭二十四簾春靜¶
　　鷓鴣天(清明/)¶
<pb:KR4j0075_WYG_020-23a>¶
燕子時時度翠簾栁寒猶未透香綿落花門巷家家雨¶
新火樓臺處處烟　情黙黙恨懨懨東風吹動畫秋千¶
刺桐開盡聲聲鳥無奈春風祗醉眠¶
　　又¶
相傍清明晴更慳閉門空自惜花殘海棠半拆難禁雨¶
燕子初歸不奈寒　金鴨冷錦鴛閒銀缸空照小屏山¶
翠羅袖薄東風悄獨倚西樓第㡬欄¶
　　夜行舡¶
<pb:KR4j0075_WYG_020-23b>¶
寒菊凄風棲小蜨簾櫳靜半規凉月夢不分明恨無憑¶
據腸斷錦箋盈篋　哀角初霜寒正怯倚瑶箏暗愁難¶
説寶獸頻添玉蟲暗剪長記舊家時節¶
　　杏花天¶
瑞雲盤翠侵宫額眉栁嫰不禁愁積返魂誰染東風筆¶
寫出郢中春色　人去後垂楊自碧歌舞夢欲尋無迹¶
愁隨兩槳江南北日暮石城風急¶
　　又(昭君/)¶
<pb:KR4j0075_WYG_020-24a>¶
漢宫乍出慵梳掠關月冷玉沙飛幕龍香撥指春風弱¶
　一曲哀絃謾託　君恩薄空憐命薄青塜逺㡬番花落¶
丹青自是難描摸不是當時畫錯¶
　　又¶
金池瓊苑曽經醉是多少紅情綠意東風一枕遊仙睡¶
換却鶯花人世　漸暮色鵑聲四起正愁滿香溝御水¶
一色栁烟三十里為問春歸那裏¶
　　浪淘沙¶
<pb:KR4j0075_WYG_020-24b>¶
芳草碧茸茸染恨無窮一春心事雨聲中窄素宫羅寒¶
尚峭閒倚熏籠　猶記粉牆東同醉香叢金鞍何處驟¶
花驄裊裊綠忩殘夢斷紅杏東風¶
　　㸃絳脣(南漪釣隱牟存叟/)¶
午夢初囘巻簾盡放春愁去晝長無侣自對黄鸝語¶
絮影蘋香春在無人處移舟去未成新句一硯梨花雨¶
　　謁金門¶
花不定燕尾剪開紅影㡬㸃落英蜂翅趂日遲簾幕靜¶
<pb:KR4j0075_WYG_020-25a>¶
　試把翠蛾輕暈愁薄寶臺鸞鏡屈指一春將次盡歸¶
期猶未穏¶
　　又(呉山觀濤/)¶
天水碧染就一江秋色鼇戴雪山龍起蟄快風吹海立¶
　數㸃烟鬟青滴一杼霞綃紅濕白鳥明邊帆影直隔¶
江聞夜笛¶
　　又¶
芳事晚數㸃杏鈿香淺惻惻輕寒風剪剪錦屏春夢逺¶
<pb:KR4j0075_WYG_020-25b>¶
　穉栁拖烟嬌軟花影暗藏深院初試輕衫并畫扇牡¶
丹紅未展¶
　　清平樂¶
曉鶯嬌咽庭户溶溶月一樹湘桃飛茜雪紅豆相思漸¶
結　看看芳草平沙遊韀猶未歸家自是蕭郎漂泊錯¶
教人恨楊花¶
　　鳯棲梧(生香亭/)¶
竹杳花深連别墅曲曲囘廊小小閒庭宇忽地香來無¶
<pb:KR4j0075_WYG_020-26a>¶
覓處杖藜閒趂遊蜂去　老桂凝秋森玉樹澗底孤芳¶
苒苒吹詩句一掬幽情知㡬許鈎簾半畝藤花雨¶
　　少年遊(宫詞擬小山/)¶
簾銷寶篆捲宫羅蜂蜨撲飛梭一樣春風燕梁鶯户那¶
處得春多　曉妝日日隨春輦多在牡丹坡花深深處¶
栁隂隂處一片笙歌¶
　　甘州(燈夕寄二隱/)¶
漸凄凄芳草綠江南輕暉弄春容記少年遊處簫聲巷¶
<pb:KR4j0075_WYG_020-26b>¶
陌燈影簾櫳月暖烘鑪戲鼓十里步香紅欹枕聴新雨¶
往事䑃朧　還是春江夢曉怕等閒愁見鴈影西東喜¶
故人好在水驛寄詩筒數芳程漸催花信送歸帆知第¶
㡬番風空吟想梅花千樹人在其中¶
　　一萼紅(登蓬萊閣有感/)¶
步深幽正雲黄天淡雪意未全休鑑曲寒沙茂林烟草¶
俛仰今古悠悠歲華晩飄零漸逺誰念我同載五湖舟¶
磴古松斜厓隂苔老一片清愁　囘首天涯歸夢㡬魂¶
<pb:KR4j0075_WYG_020-27a>¶
飛西浦淚灑東州故國山川故園心眼還似王粲登樓¶
最負他秦鬟妝鏡好江山何事此時遊為喚狂吟老監¶
共賦銷憂¶
　¶
　¶
　¶
　¶
　¶
<pb:KR4j0075_WYG_020-27b>¶
　¶
　¶
　¶
　¶
　¶
　¶
　¶
　詞綜巻二十¶
